Ra mot pami lenra, mot unatino pas a wasiso anun o God, ma mot muri kut a kum etowo ra mot los pasi tan anumot a taro tagun numugu. Ma a susut na utna kai lenri ra ke tokodos, mot ser pami."
A utna ri, a Labino ut i sa pam tari, ma i wakak sakit una numet a tamtama.'"
A inanos mot nama lingmulus, ra taio in watungi tan a tangai ri lena, 'Un taragot ma un sirok losop usa utasi,' ma ke wur nuknuk, i nurnur kut lena din pam a utna ra i sa watung tari, din pam soti ut.
A kum tene nurnur det in pam a kum utna na ukisin ri: Det in lakro ru a kum laulau na nion nama risang, ma det in wasiso nama kum matok na ngas na wasiso,
O Iesu i turpasi sur in towo anun a kum nat na ususer lena, "A Nutun a Musano in taramo a susut na mamaut. A kum mugumugu, a kum lamlabino tene etabor torom o God, ma a kum tene ususer tagun a Warkurai det in rosumur gusuni ma din um doko i. Ra a tulu bung in rop, in katutur melet."
O Batimaus i woro pirso ru anun a saket, i tur, ra i wan torom o Iesu.
Uniutra, a toraro ra i wan lakit torom a king, ra i watungi tano lena, "Uniutri, un tabor iau namin lorin o Jon a Tene Baptaiso un tu pelet."
I watungi tandet lena, "Gong mot los tu utna una numot a inawan, mot in losi kut in nubuku. Gong mot los lako utna na inangon, gong tu rat ma gong mot silapo tu mani una numot a kum malu.
Ra detul ting o Iesu lena, "Sur asau ra a kum tene ususer tagun a Warkurai det watungi lena, o Elaija in nanpat mugu?"
Ra det wan milau o Jerusalem, det wanpat sapat o Betpage ma o Betani una Tangai na Oliw, o Iesu i tulu aru tagun anun a kum nat na ususer.
"Iesu, a te Nasaret u ling na pam asau un met? U wanpat sur un ban laulau met? A tasman ui, ui a Tasur na Musano anun o God."
A ramano wardain kai det tur bakbak taru ut, ma det tama a kum utna ri. Kura epotor tandet, a tulu ino kai ri, o Maria Magdalen, ma o Salomi ma o Maria kai a nan o Joses ma o Jems ra a barman.
O Iesu ke nuk pas asau ra det watungi, ikut i inanos a mugumugu tagun a rumu na lotu lena, "Gong u ngara. Un nurnur kut."
I tatado usapat una langit, i los wuwu pas, ra i watungi tano lena, "Epata!" a kukuraino lena: "Un papos!"
O Iesu i sakbati lena, "Gong u wasiso! Pirso gusun a musano ra!"
Ra o Iesu i wasiso utmakai, o Judas, ara tagun a noino ma aru nat na ususer, i wanpat, det nama kunur na taro. Det los a kum totok na inaim, ma a kum nalnal. A kum lamlabino tene etabor torom o God ma a kum tene ususer tagun a Warkurai ma a kum mugumugu det tulu ru det.
A taro rop tagun a tamon ra, det wanpat ma det bukus una matansako.
Ma i inanos der lena, "Mur in nan sur a tamon kusa numugu tamur. Ra mur in nanpat, uniutra mur in tama ara barman na dongki kura di sa ker ukai tari, ma katutaio utmakai i kas taru uni. Mur in palos pasi ma mur in beni urin.
I watungi tander lena, "Mur in mur iau, sur an ususer mur sur mur aru tene ben taro."
Ra i watungi tandet lena, "Pepetlai, mot kai, ka mot talapor utmakai? Pepetlai, ka mot tasmani lena a kum utna rop ra i ruk unin balan taio, ken uduri umatan o God?
A susut na taro det in nanpat nama risang, ma det in warango det lena, 'Iau a Karisito,' ra det in toro lako susut na taro.
Ra a kunur na taro det wanpat torom o Pailat, ma det saringi sur in palos melet ru tu karabus.
O Pita i mur nanan o Iesu, ikut i bakbak ut gusuni. I ruk una nubual anun a mugumugu na tene etabor torom o God, ra i minor nisan a sungun tomo nama kum tene tamtamabat.
O Iesu i balu i lena, "Mot a taro tagun uniri, ka mot nurnur! A sa kis suano i tomo nam mot. Nangisin mo mot in nurnur? Mot in ben a nat ra urin torom iau."
Der balu i lena, "Un ukis mir una num a minamar, ma datul in warkurai tomo, ara una sot na lamam ma ara pasamir kai una kair."
"I mo ra mot in tumarong, uni ka mot tasmani ra nangisin a taman a rumu in milet, una lirop, o una labino mirum, o una lar ra a kum kereke det kurkurirakuk, o una kobot,
Numur i watungi torom a kum nat na ususer lena, "Sur asau ra mot ngara? Awai kuti anumot a nurnur?"
A kum pitino ra det puku una nubual na watat det elar nama taro ra det longoro a wasiso anun o God, ra uniutra det pam ukai i nama gasgas.
Tagai a dekdek ra o Jon i baptaiso a taro nami? Tan o God, o tan a taro kut? Mot inanos iau."
Ma ra taio in kis sa ukinobot, gong i milet melet unago utamon sur anun a saket.
Ara tagun det i kalabor ra i los pas ara utna ra i ser dop a polo. I puk pasi una wain ra i mititir, i ubek pasi unin nanai ra i tulsu toto i usapat sur o Iesu in inumi. Ma i inanos det lena, "Te, dat in madek tari munung. Dat in tama i ra o Elaija in nan pirso sur in los pirso pasi, o awu."
Ke wasiso torom det nam tu se wasiso, a wasiso elelar rop kut. Ikut, ra i mukut tomo nam anun a kum nat na ususer det kis, i utalapori maragom a kukurai ina kum wasiso elelar.
A kum Parisi det ting o Iesu lena, "Tama i! Ilai sur anum a kum nat na ususer det pam a utna ri, ra ke tokodos elar nama warkurai tagun a Bung na Sabat?"
Osi ra i nurnur ma di baptaiso i, din ulauni. Ikut i ra ke nurnur, din pitar a dekdek na warkurai na minabalu toromi.
I turpasi elar nama wasiso anun o God ra a poropet Aisaia i sa tumus tari lena, "Tama i, iau an tulu ru anung a tene los wasiso sur in mugu tam, i ra in waninar anum a kisapi.
Ra det wanpat torom o Iesu, det tama a musano ra a kabo liur na laulau na nion numugu det sisiop taru uni. Kura mukut i kis taru, i sa pipis pas ma a nuknukino i sa talapor melet. Ma a taro ra det ngara doko.
Ra o Iesu i wan nanan melet, ara musano i kalabor pat toromi, i kis butkeke umatano, ma i tingi lena, "Wakak na Tene Ususer, asau ra an pami sur an rakon a nilaun tukum?"
Ra a kum tene ususer tagun a Warkurai, ra det wan tagisapat o Jerusalem, det watungi lena, "O Belsebul, a labino anun a kum laulau na nion, kura un o Iesu, ra i ser lakro ru a kum laulau na nion nama dekdekin o Belsebul."
Ra det longoro i, det gas, ma det uliliman tari sur det in kuli nam lako mani. Ra o Judas i nuknuk sur tu wakak na du bung ra in pitar tar o Iesu ulamandet.
Uniutra a taman a natlik i balu i lena, "A nurnur! Warut iau una nung a lik nurnur."
I katutur, i turbat a wuwu ma i turbat a top lena, "Mana, un mililo." Ra a wuwu i rop ma i mililo mut.
I wararing lena, "Tita, Tita, a kum utna rop i topas ui un pami, un los ru a kap na mamaut ri gusun iau. Ikut gong u mur anung a nemnem, un muri ut anum a nemnem."
Ra i watungi tandet lena, "Iri a gaping, a kunubus ra i dat tomo tar a taro nam o God. A gaping ri, i tilingis sur a susut na taro.
A musano ra, i o Jon a Tene Baptaiso. I kis una nubual kalako taro uni, ra i ser warawai lena, a taro det in nukpukus ma din baptaiso det, sur o God in unus ru anundet a kum sakino petutna.
Dat in pitari, o gong?" I tasman lele anundet a torotoro, ra i ting det, "Ilai ra mot nemi sur mot in lar iau? Tu mani urin sur an tama i."
Ma a laulau na nion i gunu dekdek tari, ra i kukukuk ma i pirso gusuni.
Mot in nuknuk wakak, ma mot in tumarong, uni ka mot tasmani ra nangisin a kum utna ri in nanpat.
I milet melet torom a tulu nat na ususer, ra i tama detul, detul sa inep dumun. I ting o Pita lena, "Saimon, pepetlai, u inep dumun kut? Kon pet lari sur un koikoi un tu du bunglik kut?
O Iesu i tupukus, ma i tamtama torom anun a kum nat na ususer, ra i wasiso dekdek torom o Pita lena, "Satan, un nan unago numur tang! Uni u muri kut a nuknukin a taro, ma ko mur a nuknukin o God."
O Iesu i tama anundet a nurnur, ra i inanos a musano a pinino i mat lena, "Nutunglik, di sa unus ru anum a kum sakino petutna."
"Asau mo a taman a kinobot na wain ra in pami? In nanpat ma in um doko ru a taro na pinapam, ma in pitar tar a kinobot ra torom lako taro gisen, sur det in tamtamabati.
Ma det balu o Iesu kut lena, "Ka met tasmani." Numur o Iesu i watungi tandet lena, "Iau kai kan inanos mot una dekdek ra a ser pam a kum utna ri nami."
Ma ke madek tar taio sur in los a kum utna na siuru epotor ubalan in noworo ina rumu na etabor.
O Iesu i wan tagitiro utong una papor Judia, ma un ara papor danim Jodan kai. A kunur na taro det wan melet toromi, ra i ususer melet det elar nama ngasino anunu.
I watungi lena, "Tama i, iri dat wan nanan usapat o Jerusalem. Din pitar a Nutun a Musano torom a kum lamlabino tene etabor torom o God, ma a kum tene ususer tagun a Warkurai. Det in warkurai i sur in iru, ma det in pitar tari torom det ra awu sur a taro Juda.
Ma osi ra i nemi sur in mugumugu anumot, in papam oros kut torom a taro rop ma ka din kuli.
A toraro i tama melet pasi, ra i inanos det ra det tur tiro iai lena, "A musano ri, i kai ara ut tagun det ri."
Ra a Labino o Iesu i sa wasiso taru tandet, o God i ben toto pasi usapat una langit, ma o Iesu i kis una papor sot na laman o God.
O Iesu ke mulaoti, ikut i lena, "Un nan utiro una num a tamon torom a kum kukum, ma un inanos det una labino utna ra a Labino i sa pam tari un ui, ma una nun a marmaris torom ui."
Motul in koikoi, ma motul in wararing, sur gong motul puku una ululam. A niomotul i nemi, ikut a pinimotul i tungulu kut."
A taro rop det kisin doko, ra det ting etetalai det lena, "Asau ri? A matok na ususer. A musano ri i ususer nama dekdek, ma a warkurai kura ut tano. I ser wasiso tan a kum laulau na nion, ra det ser mur anun a wasiso."
"Osi ra in gas pas tu natlik lenri una risang, i gas pas iau ut. Ma osi ra in gas pas iau, awu sur i gas pas iau kut, i gas pasi utkai o naro ra i tulu ru iau urin."
Ra o Pailat i kisin ra i longoro i lena o Iesu i sa mat. I kabo pas a mugumugu anun a kum tene inaim, ra i tingi lena, "Pepetlai, o Iesu i sa mat?"
O Iesu i watungi tandet lena, "Di ser ru a poropet una kum se tamon, ikut det ut una nun a tamon, a kum kukunu ma det kai una nun a rumu ka det ru i."
Ra i ting det lena, "Mot nuki osi o nang, ma osi det a kum tistising?"
Ara taro tagun det ra det tur milau, det longoro i, ra det watungi lena, "Tama i, i kakabo sur o Elaija."
Ra o Iesu i ting a taman a nat lena, "Nangisin ra i turpasi?" Ma i balu i lena, "Ra i natlik utmakai.
Ma ra lako taro tagun tu rumu det in waim etalai melet kut, ka det in kis tomo melet mo.
I kas pas una pot tomo nam anun a kum nat na ususer, ma det wan sur a papor Dalmanuta.
I kisin, uni ka det nurnur uni. Numur o Iesu i wan nanan una kum tamon, ra i ususer a taro.
O Iesu i kukuk dekdek pas, ra i mat.
O Iesu i watungi tandet lena, "O Moses i tumus a warkurai ra sur mot, uni a balamot i dekdek doko.
Ra i inanos det lena, "O God i utalapor a wasiso na pidik una nun a matanitu torom mot. Ikut torom det a taro gisen, a ususer det una ututna rop nama kum wasiso elelar,
A kabo liur na boro kura det wangon tiro milau kut una tangai.
"Taio in mulaot ru tu tisino sur din um doko i, ma tu musano in mulaot ru tu nutunu sur din um doko i. Ma a kum nat det in tur na inaim torom a tamandet ma a nandet, ma det in mulaot ru a tamandet ma a nandet sur din um doko der.
Ra det wasiso etetalai torom det lena, "Ra dat in watungi lena, 'Tan o God,' in balu dat kut lena, 'Sur asau ra ka mot nurnur uni?'
Ra i liliman torom det lena, "Ra an toro, o God in warkurai dekdek iau. Ka tasman a musano ra mot wasiso uni."
A kum tene inaim det dat pas o Iesu utiro urumu una labino rumu anun anundet a mugumugu, ra det kabo tomo pas a kum tene inaim rop.
Ikut ka det balu i, uni det engaras sur osi ra i labo taun det.
Ra o Iesu i tulu anun a kum nat na ususer sur det in tibo susuaro a taro sur det in kis unin wuliso.
A musano ra, i ser kis una kum kulam na minat. Ma kataio ut i pet lar pasi sur in pam ukai i, ma a sen kai ke sot sur din ker ukai i nami.
Ma o Pita i nuk pas a wasiso anun o Iesu, ra i watungi tano lena, "Tama i! Tene Ususer, in nanai na fig ra u bor tari, i sa marang rop."
O Maria Magdalen ma o Maria, o nan o Joses, der tama tar a nubual ra di inep o Iesu uni.
Din warawai mugu nama Wakak na Wasiso torom a taro tagun a kum gapman rop.
O Iesu i ben gisen pasi kut gusun a kunur na taro, ra i ubek arin kaskas na lamano una arin talngan a musano ra. I ibis taru ra i pam in karmen a musano.
Ra detul wan nanan, detul ting etalai detul, "Osi mo in warut datul sur in bulus gisen ru a wat gusun a matansako na kulam na minat?"
O Iesu i inanos det lena, "Pepetlai, ka mot talapor una wasiso elelar ri? Mot in talapor lai un tu wasiso elelar kai?
O Jon i ser emar namin namalu di pami nama iwu na kamel, ma i ser ker wati namin pino bulumakau. I ser wan a kum ko ma a polono tatos.
A kum nat na ususer det dumano i sur det in los lako beret. In tekene sot kut ra det losi tomo nam det una pot.
I watungi kai lena, "A utna ra in pirso gusun a nuknukin a taro, i ra in udur det.
Una lar, o Iesu i tuangun ra i pirso. I wan sur a nubual kalako taro uni, ma i wararing tiro iai.
"Mot in tamtama ususer unin nanai na fig. Ra a kum kanokano in sibul pat melet, ma a kum dono in tapalos, mot tasmani lena a kum kalang na mararong i sa milau.
Ra i tulu pakano bung, o Iesu i kukukuk dekdek lena, "Eloi, Eloi, lema sabakatani?" A kukurai ina wasiso ra i lenri, "Anung a God, anung a God, ilai ra u wan gusun iau?"
Ma a tulu nat na ususer detul tama pas o Elaija der nam o Moses der wanpat, ra detul wasiso tomo nam o Iesu.
Numur o Iesu i tur melet pas a etowo tiro una usalin ina du tasi Galili. A labino kunur na taro det tur talilis pasi. Ra i kas una pot ra i kis taru uni sa utasi, ma a taro rop det tur nago korot una usalin.
Ra det wan pirso nanan tagisapat una tangai, o Iesu i turbat tar detul sur gong detul inanos tar taio un asau ra detul sa tama tari, tuk una bung ra a Nutun a Musano in katutur melet gusun a minat.
Ra det wanpat toromi, det watungi lena, "Tene Ususer, met tasmani lena ui a tokodos na musano. Ko nuknuk bing un asau ra a taro det watungi un ui, uni a magiram i takai kut torom a taro rop, ma u ser ususer det una kisapi anun o God nama lingmulus. Pepetlai, i tokodos sur din pitar a takis torom a Sisa o awu?
uni o Erod i ngaran o Jon ra i tamtamabati. I pami lenra uni i tasmani lena, o Jon a tene tokodos ma a musano anun o God. O Erod i gas sur in longoro anun a kum wasiso, ikut a nuknukino i ser talara nami.
A kum pitino wit ra det puku una kisapi, det elar nama taro ra det longoro a wasiso anun o God, ra uniutra o Satan i wanpat ma i rakon ru a wasiso.
A dekdek na wuwu doko i ragoti, ma a top i tapak sapat netes una pot, ra i milau sur in bukus nama tasi.
O Iesu i wan melet utiro una papor ina du tasi Galili. A labino kunur na taro det wanpat toromi, ra i ususer det.
"Katutaio in mabon a du matok na malu tomo nama turaino ra i tararos. Ra in pami lenra, a du matok na malu in raros a turai na malu, ra in tararos bing.
U tasman a kum Warkurai: 'Gong u um doko taio, gong u pam a sakino nam tu ino anun taio o nam tu musano anun taio, gong u wolong, gong u etakun torotoro, gong u toro pas tu utna anun taio ma u los pasi, un ru o tamam ma o nam.'"
Pepetlai, ka mot luk a wasiso ri una Buk Tabu? I watungi lena, 'A wat ra a kum tene pam rumu det lakro ru tari, i ut ra, i wanpat a wakak na wat ra i udekdek a rumu.
I pami lenra, uni i nuki lena, "Ra an tulani kut anun a saket, an langolango."
Anun a kum nat na ususer det inanosi lena, "A nubual ri, kalako taro uni. Tagai mo lako utna na inangon sur dat in tabor det nami?"
Motul nan, ma motul in inanos anun a kum nat na ususer ma o Pita kai lena, 'O Iesu in mugu utong o Galili. Mot in tama i tong, elar nami ra i sa inanos mugu tar mot.'"
Ra o Iesu i wan toromi, i pam a lamano, ma i ukatutur pasi, ra a mararong i rop mut gusuni. Numur a ino ra i tabor det mo nama utna na inangon.
Una kilalo ra, ara musano a risano o Barabas i kis una karabus. I ara tagun det ra det waim nama gapman. Det ukatutur a inaim, ra det ser um doko a taro.
Ikut ra a suan i sisio pat, i rang det ra det main ma det marang rop, uni kalako wakakorin det.
O Iesu i tasman anundet a wasiso ra i watungi tandet lena, "Ilai ra mot wasiso lena ka mot los lako beret? Pepetlai ka mot mananos ma ka mot talapor utmakai? Pepetlai, a balamot i dekdek?
Mot turbati kut sur gong i warut o tamano ma o nano.
A kum lamlabino tene etabor torom o God ma a kum tene ususer tagun a Warkurai det longoro i, ra det nuknuk sur tu kisapi sur det in um doko o Iesu uni, uni det ngarani. Det ngara uni a taro rop det kisin una kum etowo anunu.
Ra di sa uruk tar o Jon una karabus, o Iesu i wan utiro una papor Galili, i warawai nama Wakak na Wasiso anun o God.
Motul katutur, dat na wan! Tama i, a musano ra in pitar tar iau ulaman a kum ebar, i sa wanpat."
Ra i ting det lena, "Ma mot, mot watung iau nam osi?" Ra o Pita i balu i lena, "Ui a Karisito."
Ra uniutra a kereke i manru mut u kurkurirakuk. O Pita i nuk pas a wasiso ra o Iesu i sa watung tari tano lena, "A kereke ken manru utmakai u kurkurirakuk, ra un ipul a tulu dino lena, ko tasman iau." Ra i tangis sakit pas mut.
Ra a murmur tano bulung i nolin nama ino ra. I bulung i mat kut gusuni, ma katu nutunder. I lenkutkai ra,
Ra o Satan in tur na inaim melet kut nam anun a kum tultul, ma ka det in tur tomo, o Satan ken tur dekdek, in rop kut.
A taro tagun uniri, anundet a nilaun i bakbak gusun o God, ma det a kum tene pam sakino. Osi ra in maimai un iau ma una nung a kum wasiso epotor tan a taro ri, a Nutun a Musano kai in maimai uni, ra in nanpat tomo nama kum ensel anun o Tamano ma a minamar anun o Tamano."
A kunur na taro ra det wangon, a niluluk ina kum musano sot kut i elar nama limo na arip.
O Iesu i balu det lena, "Mot ut mot in tabor det." Det watungi tano lena, "Kalako ru mar na denaria sur dat in kul tabor det nami."
Iri a kum risan a noino ma aru musano ra i pilok pas det: O Saimon, i ra o Iesu i urisingi nam o Pita,
Uniutra, o Iesu i tulu ru anun a kum nat na ususer, sur det in kas una pot, ma det in mugu utong o Betsaida una ara papor tasi. Ma i, i kis utmakai sur in tulu ru tar a taro.
O Iesu i kabo tomo pas det, ra i watungi lena, "Mot tasmani lena, det ra di watung det a kum tene warkurai anun a taro ra awu sur a taro Juda, det kuro laulau a taro. Ma anundet a kum mugumugu kai det pitar a kum dekdek na warkurai torom anundet a taro.
Ikut a kinkinis una sot na lamang ma una kair, awu sur iau, a warkurai sur an pitari. O God ut in pitari torom det ra i sa waninar tari sur det."
A inanos mot nama lingmulus, din unus ru a kum sakino petutna rop anun a taro, ma anundet a kum sakino wasiso kai un o God.
ma o Endru, o Pilip, o Batolomiu, o Matiu, o Tomas, o Jems a nutun o Alpius, o Tadius, o Saimon ara tagun a kum Silot,
Ilai ra ka di siuru pasi sur lako tulu mar na denaria sur din tabor a kum sibo na taro nami?" Ma det wasiso na kankan torom a ino ra.
O Iesu i balu i lena, "Gong mot turbati. Ra taio in pam tu utna na ukisin nama risang, ken watung lakit tu sakino wasiso un iau.
Ra detul ruk una kulam, detul tama ara barman, i kis taru una papor sot na lamandetul, i emar pas namin kabang na malu. Ra detul tama pasi, detul kisin ma detul ngara.
Uniutra, a inolik i katutur ma i wan. Det tama i ra det kisin doko. I elar nama noino ma aru kilalo anunu.
A laulau na nion ri i ser solsolongi, i ser woro puku i utiro upiso. A wano i ser busu ma i ser ungingit a kabo lokono ma i ser udekdek a pinpinino. A saring anum a kum nat na ususer sur det in lakro ru a laulau na nion gusuni, ikut ka det pet lar pasi."
Mot in wararing sur gong a utna ri i wanpat una kum kalang na kotokoto.
O Iesu i balu det lena, "A kum paspasan a musano ra i nolin matok, det in wewel pepetlai, ra kura utmakai i tomo nam det? Ke sot sur det in wewel, uni a musano ra kura utmakai i tomo nam det.
Ra o Iesu i wasiso utmakai, a ramano kum musano ra det wan tagitiro una rumu anun o Jairus, a mugumugu tagun a rumu na lotu, det wanpat. Det watungi lena, "O nutumlik i sa mat. Gong mo u ubalon a tene ususer."
Una Bung na Sabat, i turpasi sur in ususer a taro tiro una rumu na lotu. A susut na taro ra det longoro i, det kisin doko, ra det watungi lena, "A musano ri i tasman lan a kum utna ri? A ngas na mananos sau ri di pitari tano, ra i pam a kum lamlabino utna na ukisin nami?
Ra o Iesu i len tandet lena, "Osi ra arin talngano kura, i wakak sur in longoro nami."
Ra o Iesu i tama i ra i wasiso na mananos, i watungi tano lena, "Ko bakbak mo gusun a matanitu anun o God." Numur kataio melet mo i wan toromi nam tu iting, uni det ngara.
Ra det longoro i lena, o Iesu i sa laun melet gusun a minat ma o Maria i sa tama tari, ka det nurnur uni.
O Iesu i inanos det lena, "Mot in tumarong, sako taio in toro pas mot.
O Judas Iskariot, ara tagun a noino ma aru nat na ususer, i wan torom a kum lamlabino tene etabor torom o God, sur in pitar tar o Iesu ulamandet.
Aru nutnutun o Sebedi, o Jems ma o Jon, der wan torom o Iesu ra der inanosi lena, "Tene Ususer, mir saring ui sur un pam asau ra mir nemi tam."
Ma det nem a kinkinis sa numugu una kum rumu na lotu, ma a kinkinis na labino sa numugu una kum lukaro.
I wan lilik melet, ra i tama pasi bulung o Jems dersino nam o Jon, aru nutnutun o Sebedi. Der kis taru una pot ma der mabon anunder a kum uben.
Det wan utong o Kapernaum. Ra una Bung na Sabat o Iesu i ruk utiro una rumu na lotu, ma i ususer a taro.
uni ka det tasman wakak a utna na ukisin ra o Iesu i sa pam tari una beret ma a kiripo. Uni a balandet i dekdek doko.
Det ra det longoro a utna ri, det kisin doko uni, ma det watungi lena, "O Iesu i pam wakak pas a kum utna rop. I uwakak pas a kum kutkut sur det in longoro, ma a kum ngat sur det in wasiso!"
Iri a Wakak na Wasiso un o Iesu Karisito, a Nutun o God.
Numur det ruk un ara rumu, ra anun a kum nat na ususer det ting eno i lena, "Ilai ra ka met lakro lar pas a laulau na nion gusuni?"
Osi ra i maris bat anun a nilaun, in iru, ikut osi ra ke maris bat anun a nilaun uni i tagun iau ma a Wakak na Wasiso, in laun.
O king Erod i longoro a wasiso un o Iesu, uni a taro rop det sa tasmani. Ara taro det watungi uni lena, "A musano ra, i o Jon a Tene Baptaiso, i sa laun melet gusun a minat. I mo ra, i pam a kum utna na ukisin."
A kum kabotaro det in tur na inaim torom a kum se kabotaro, ma ara gapman in tur na inaim torom ara gapman. A kum guri ma a kum lamlabino munurak in nanpat una kum tamon. A kum utna ri i elar nama kum mugano ngunungut ra i ser wanpat una ino ra i ling na usus.
Ra o Iesu i watungi tandet lena, "Pepetlai, kutiro iau a tene inaim ma a tene wolong, sur i mo ri mot wanpat nama kum totok na inaim, ma a kum nalnal sur mot in pam ukai pas iau?
A kum nat na ususer anun o Jon det longoro i, ra det wan ma det los pas a minatino, ma det uruk tari una kulam na minat.
A noino nat na ususer det longoro i, ra det kankan torom o Jems ma o Jon.
Ra o Iesu i watungi tano lena, "Din tabor masur mugu tar a kum nat. Ke tokodos sur din los a utna ana kum nat, ma din woro i tan a kum pap."
Ra det wanpat tiro una rumu anun a mugumugu ra, o Iesu i tama det ra det tala, det ugaia ma det domos.
Uni osi ra i ser mur a nemnem anun o God, i ra o tising a musano, ma o tising a ino, ma o nang."
Ra i sa lirop, anun a kum nat na ususer det wan toromi, ra det inanosi lena, "A nubual ri i bakbak gusun a kum tamon, ma i sa lirop kai.
I ser watungi lena, "O naro ra in mur tang, a dekdekino i labo taun a dekdeking. Ka elar sur an par piso, ma an palos aru su gusun aru kikino, uni a natino doko tano.
Der wan ra der pastorom a barman na dongki ra di ker tari nisan a matansako ina ra rumu, milau a kisapi, ra der palos pasi.
O Iesu i ususer det nama wasiso elelar lena, "Ara musano i marut tar a kinobot na wain, ra i pam bat tari namin noworo. Tiro ubalan a kinobot, i kil tar in nutung sur din pas reseng a wino wain uni, sur a polono in nanpat. Ma i pam tar a nat na rumu lekeleke sur a tene tamtamabat. Numur i pitar tar a kinobot munung tan a ramano kum tene pinapam sur det in tamtamabati, ra i wan sur ara tamon gisen.
Ara taro kura det tur taru tiro iai, det ting der lena, "Ai, mur palos a barman na dongki ra sur asau?"
Numur o nan o Iesu ma a kum tistisino det wanpat. Det tur taru kut nago upiso ra det tulu ara sur in ben pasi torom det.
Det ngara doko ma det ting etetalai det lena, "Osi na ngas na musano mulus ri? A wuwu ma a top der mur anun a wasiso!"
A inanos mot nama lingmulus, a kum utna rop ri in nanpat ra a taro tagun uniri det laun utmakai.
Ikut, o Iesu ke balu i nam tu wasiso, ra o Pailat i kisin doko uni.
Ra kura det wangon, a nutun o Erodias a ino, i ruk ra i lagor umatandet. O Erod ma a taro ra det wangon tomo nami, det gas doko nami. Numur i inanos a toraro ra lena, "Asau ra u nemi tang, an tabor ui nami."
A Nutun a Musano in mat elar nami ra di sa tumus tari una Buk Tabu. Ikut in laulau sakit torom a musano ra in pitar tari torom a kum ebar. Gunuk ra ka din ususi, in wakak toromi, sako in taramo a dekdek na warkurai na minabalu."
Uniutra ara musano, a laulau na nion kura uni, i ruk utiro una nundet a rumu na lotu, ma i kakabo lena,
Ikut, ra a sa katutur melet gusun a minat, an mugu utong o Galili."
Det wangon ra i watungi lena, "A inanos mot nama lingmulus, ara tagun mot ri dat wangon tomo, in pitar tar iau ulaman a kum ebar."
O Iesu i tur sikot ra i lena, "Mot kabo i urin." Ra det kabo pas a pulu, ma det watungi tano lena, "Kosom taru tam! Tur! O Iesu i kabo ui."
O Iesu i usal una usalin ina du tasi Galili, ra i tama pas o Saimon dersino nam o Endru. Der woro a uben sa utasi, uni der aru tene woro uben.
Aru nat na ususer der wanpat sapat o Jerusalem, ma der pastoromi ut a kum utna rop ra o Iesu i sa watung tari tander. Ra der waninar a utna na Wanlakai.
Ra gunuk a Labino ken kutus pirso a kum bung ra, kataio ut in laun. Ikut in kutus pirso ru i sur det ra i sa pilok pas det, det in laun.
Det sirok gusun a pot, ra uniutra, a taro det tama lele pas o Iesu.
Numur tan a wonom na bung, o Iesu i ben pas o Pita, o Jems ma o Jon, ra i ben gisen pas detul usapat una tangai ra i tur toto bing. Tiro iai detul tama a pinin o Iesu i wanpat senene.
O Iesu i turbat dekdek det sur gong det inanos tar taio un asau ra i sa pam tari. Ma i inanos det sur det in tabor a inolik nam lako utna na inangon.
Ikut mot, mot ususer a taro lena, i wakak kut, ra taio in watungi tan o tamano ma o nano lena, 'Asau ra an warut mur nami, a sa tabor tar o God nami.'
Numur i los pas a kap, i watung wakak pas uni, ra i pitari tandet, ma det rop det inum taguni.
Uni ke ruk una nuknukino, i ruk pas kut unin balano ra i pirso melet." Ra una nun a wasiso ra, i upuaso i lena, a kum utna na inangon rop i wakak.
A kum Sadusi, ra det ser ipul kut lena katu nilaun melet gusun a minat, det wan torom o Iesu, ma det tingi lena,
Det kakabo toromi lena, "Ui a king anun a taro Juda!"
Ra det kut, det kas una pot ra det wan sur a nubual kalako taro uni.
Uniutra, o Iesu i kabo der, ma der wan gusun a tamander ma a kum tultul kura una pot, ra der muri.
Det tumus tar a wasiso na etakun uni, sapat netes unin nanai kutus lena, "A KING ANUN A TARO JUDA."
Ara mugumugu tagun a rumu na lotu, a risano o Jairus, i wanpat tiro. I tama o Iesu, ra i kis butkeke sa numugu tano,
Det ben pas o Iesu torom a mugumugu na tene etabor torom o God. Ma a kum lamlabino tene etabor rop torom o God, a kum mugumugu, ma a kum tene ususer tagun a Warkurai det wanpat tomo tiro iai.
Uni lako kum torotoro na Karisito, ma lako kum torotoro na poropet det in nanpat. Det in pam lako kum ukinalong ma lako kum utna na ukisin sur det in toro pas a taro ra o God i sa pilok pas det, raut ko ra det in pet lar pasi. Ikut, ka det in pet lar pasi.
Ra i romo pas a kum nat liklik, ma i ubek aru lamano netes un det, ma i wasiso udan det.
I ser inep una mirum ma una waspi i ser tuangun ma i papam, ra a kum wino wit det lubung pat ma det labo, ikut a musano ke tasmani ra det lubung pepetlai.
Ra o Pailat i ting det lena, "Mot nemi sur an palos ru a 'king anun a taro Juda' torom mot?"
A musano ra i kukukuk namin labino walngano lena, "Iesu, a Nutun o God, a Labino Sakit, asau ra u nem na pami un iau? Un liliman umatan o God sur gong u ukadik iau."
O Iesu i watungi tano lena, "Ilai ra u watungi lenri, 'Ra un pet lari'? Osi ra i nurnur, in pet lar pas a kum utna rop."
sako in nanpat kisin, ra in nan taru un mot ra kura mot inep dumun kut.
Ra a taro ra, det pam ukai o Iesu ma det dat pasi.
Una kobot raut, det milet melet usapat o Jerusalem, ra det tama in nanai na fig i sa marang, tagisapat netes tuk unago una wakakorino.
Ikut torom mot ken lenra. Osi ra i nemi sur in labo taun mot, in unatino pasi ut sur in tultul anumot.
I watungi tandetul lena, "Anung a nilaun i maut doko nama tupunuk, milau mo an mat nami. Motul in kis kut nin, ma motul in koikoi taru ut."
"Un inanos met, nangisin mo a kum utna ri in nanpat? Ma asi na ukinalong ra in ese i lena i sa milau sur det in nanpat?"
Ma o Iesu i balu i lena, "Mot in nurnur un o God.
Ma ara ino kura, i misait nama gap elar nama noino ma aru kilalo.
Det wangon utmakai, ra o Iesu i los pas a beret, i watung wakak pas uni, i tibiki, ma i tabor anun a kum nat na ususer nami, ra i watungi lena, "Mot in rakoni, iri a pining."
Det watungi lena, "Gong dat pami una labino bung na lotu, sako a taro det in kankan ma det in ukatutur tu inaim."
Det ra det mugu ma det kai ra det mur, det kukukuk lena, "Osana! O naro ra i wanpat nama risan a Labino i dan!"
O Iesu i balu det lena, "A ngas na laulau na nion lenri, in pirso kut una niaring."
O Iesu i balu det lena, "Mot raro doko, uni ka mot tasman a Buk Tabu ma a dekdekin o God kai.
Uniutra a kum Parisi det pirso ra det wasiso tomo nama taro anun o Erod, sur tu kisapi ra det in um doko o Iesu uni.
Una kobot raut, a kum lamlabino tene etabor torom o God, a kum mugumugu, ma a kum tene ususer tagun a Warkurai ma a taro na kiwung rop, det wasiso tomo pas. Det ker pas aru laman o Iesu, det beni, ra det pitari ulaman o Pailat.
Ikut a taro na pinapam det wasiso tomo pas lena, 'I ra in keles o tamano, i mo ra i wan urin. Mot iap, dat in um doko i, sur anundat mo a kinobot.'
Ra a taro tagun tu tamon ka det in gas pas mot, ma ka det in longoro anumot a wasiso, ra mot in nan gusun a tamon ra, mot in tang ru a kubus gusun a kikimot. Mot in tang ru a kubus sur a ukinalong na utumarong torom det."
Osi na wasiso ra ke ngangitin sur an watungi tan a musano ri? Pepetlai, an watungi lena, 'Di sa unus ru anum a kum sakino petutna,' o, an lena, 'Un katutur, un los anum a lu ma un nan'?
Osi ra i longoro anung a kum etowo, o God in pitar a labino tastasman toromi. Ikut osi ra ke longoro, din rakon ru i utkai asau lik ra kura i pam ukai i."
O Iesu tomo nam anun a kum nat na ususer det wan sur a kum tamon milau o Sisaria Pilipai. Ra det wan nanan, i ting det lena, "A taro det watung iau nam osi?"
Der ben tar a barman na dongki torom o Iesu, ma der rakon ru anunder aru saket, ma der ubek tari netes uni, ra o Iesu i kas uni.
Ra det sa urongon laulau papas uni, det palos ru in pepol na malu gusuni. Det mar tari melet nama nun a kum malu, ma det ben pirso i sur din sak wati unin nanai kutus.
Ra i wan nanan, i tama pas o Liwai a nutun o Alpius, i kis una rumu na los takis. O Iesu i inanosi lena, "Un mur iau." Ra o Liwai i katutur ma i muri.
O Pailat i nemi sur in ugasgas a taro, ra i palos ru o Barabas torom det. Ra di sa takalo tatar o Iesu, o Pailat i pitar tari tan a kum tene inaim sur det in sak wati unin nanai kutus.
Ra o Iesu i sirok gusun a pot, ara musano, a laulau na nion kura uni, i wan tagitong una kum kulam na minat sur in nan barato i.
Ma i watungi tandet lena, "A inanos mot nama lingmulus, lako taro tagun mot ri mot tur nin, ka mot in mat utmakai, ra mot in tama a matanitu anun o God ra in nanpat nama dekdek."
Ra det wan ma det warawai torom a taro, sur det in nukpukus.
Det beni torom o Iesu. Ra a laulau na nion i tama pas o Iesu, uniutra i woro pirso tar a natlik. Ra a natlik i puku piso, i tubulus tuptupukus, ma i busubusu a wano.
Ikut, i ipul lena, "Ka tasman asau ra u wasiso uni, ma ka talapor uni." I wan utong nisan a matansako ina in noworo, ra a kereke i kurkurirakuk mut.
A mugumugu na tene etabor i kankan ra i raros anun in namalu ut ma i iting lena, "Dat nem melet lako wasiso na etakun sur asau?
Det wanpat tong o Kapernaum. Ra det ruk una rumu, o Iesu i ting det lena, "Asau ra mot engaras uni ra mot wan nanan una kisapi?"
A Nutun a Musano kai, ke wanpat sur din papam toromi. I wanpat suri ut in papam torom a taro, ma in pitar tar anun a nilaun, a ikul, sur in kul langolango pas a susut na taro."
Una nubual kalako taro uni, in nalngan ara i kakabo lena, 'Mot in waninar a kisapi anun a Labino, mot in pam kodos anun a kum kisapi.'"
Det balu i lena, "Ara taro det watung ui o Jon a Tene Baptaiso. Ara taro det watung ui o Elaija, ma ara taro kai det watung ui, ara tagun a kum poropet."
O Iesu i kis tong o Betani, una rumu anun o Saimon, i ra numugu i misait nama lepra. Ra kura o Iesu i wangon, ara ino i wan toromi namin nokoto ra di pami nama wat. Tiro ubalan nin nokoto, a polo sangsangnain kura uni. Di watungi nama nad, ma a matano i ka doko. I sak kutus ru in kabaran nokoto, ra i lingisi unin lorin o Iesu.
A musano ra i balu i lena, "Tene Ususer, turpasi ra a natlik utmakai tuk uniri, a ser mur a kum Warkurai rop ri."
Ara bung ubalan a kum bung ra, a labino kunur na taro det wanpat tomo, ma kalako utna na inangon sur det in nani. O Iesu i kabo pas anun a kum nat na ususer toromi, ma i watungi tandet lena,
A kum Parisi ma a kum tene ususer tagun a Warkurai det ting o Iesu lena, "Ilai sur anum a kum nat na ususer ka det ser mur a kum etowo anun anundat a taro tagun numugu? Det ser wangon kut nama kum dur na lamandet."
Uniutra a gap i tuk, ra a ino i taramo a pinino i langolango ma ke taramo melet a ngunungut.
Ikut, ara sibo na ula, i woro tar aru toia kut.
Ra i ting der lena, "Asau ra mur nemi tang?"
Anun a kum nat na ususer det wan, ma det warawai tuptupukus. Ma a Labino i papam tomo nam det, ma i ulingmulus anun a wasiso nama kum utna na ukisin.]
Ra det sa wan kutus un ara papor tasi, det sot tiro una papor Genesaret, ra det ega tar a pot.
A susut na bung, a laulau na nion i ser woro tari una sungun, o una danim sur in um doko i. Ra un pet lari sur un lakro ru a laulau na nion gusuni, un maris mir, ma un warut mir."
A ramano kai det puku una nubual na watat, ra kalako susut na piso uni. Det lubung pat lakit, uni a piso ke but.
Numugu o Erod i tulu ru anun a kum tene inaim sur det in dat pas o Jon. Ra det sa dat pasi, det ker pasi, ma det uruk tari una karabus. O Erod i pami lenri, uni o Jon i inanosi lena, "Ke tokodos ra u nolin nam o Erodias, a urim." I watungi lenri, uni o Erod i sa sal pas o Erodias, a ino anun o tisino, o Pilip, ra i nolin nami.
I longoro i lena o Iesu a te Nasaret i wan sakit, ra i turpas a kakabo sapat lena, "Iesu, a Nutun o Dewid, un maris iau!"
Ikut ra detul tamtama tokodos usa, detul tama i ra di sa bulus gisen ru a labino wat ra.
Ikut a susut ra det mugu uniri, numur det in mur, ma det ra det mur uniri, numur det in mugu."
I ubek pas in lorino una pelet, ra i pitari torom a toraro, ra i bulung i pitari torom o nano.
Aru bung numugu tan a labino bung na lotu na Wanlakai, ma a labino bung na lotu na beret ra kalako is uni, a kum lamlabino tene etabor torom o God, ma a kum tene ususer tagun a Warkurai det nuknuk sur tu ngas na kisapi sur det in pam ukai eno pas o Iesu, ma det in um doko i.
Ra det pam ukai pasi ma det um doko ru i, ra det sugut pirso ru i tagun a kinobot.
O Iesu i watungi tan a kum Parisi ma a kum tene ususer tagun a Warkurai lena, "A lingmulus ut, mot sa rosumur gusun a Warkurai anun o God, sur mot in muri kut a kum etowo anun anumot a taro tagun numugu.
Ra det sa kele tar a kelekele na lotu, det wan tito usapat una Tangai na Oliw.
O Pita i ipul melet. Numur lilik tano, det ra det tur milau o Pita, det watungi tano lena, "A lingmulus ut ra ui kai ara tagun det, uni ui a te Galili."
Ma det lakro ru a susut na laulau na nion, ma det talus a susut na misait nama wel, ma det ulangolango pas det.
Ara musano a te Arimatia, a risano o Josep. I ara tagun a taro na kiwung, a labino musano ra a taro det ser ru i, ma i ser kis langlang sur a matanitu anun o God. Ra i sa lirop una bung na waninar, a bung numugu tan a Bung na Sabat, i wan torom o Pailat, ke ngara, ra i saring pas a minatin o Iesu tano.
Ara sot mukut i kis toromi, o nutunulik ut, a nat na wakak. I tulu ru i bulung torom det, uni i nuki lena det in urur uni.
Un ara Bung na Sabat, o Iesu i wan nanan epotor una kum kinobot na wit. Anun a kum nat na ususer det wan tomo nami, ra det turpas a kumut a ramano kum turunu wit.
Der balu det nama wasiso ra o Iesu i sa watung tari, ra det mulaot ru i tander.
O Maria Magdalen i wan ra i inanos det ra det ser mur o Iesu, ra kura det tupunuk ma det tangtangis suri.
A ino i milet melet, ra i tama o nutunu kura i inep taru una bano. A laulau na nion i sa pirso taru gusuni.
Ra o Iesu i wan tomo nami, a kunur na taro det muri, ma det bukus talilis pasi.
O Erod i longoro a kum wasiso ri un o Iesu, ra i lena, "A sa tau kutus ru tar in kabaran o Jon, ra uniri i sa laun pat melet gusun a minat!"
Ra in ruk un tu rumu, mur in watungi tan a taman a rumu lena, 'A Tene Ususer i watungi lena: Awai i a kukur rumu ra met nam anung a kum nat na ususer, met in nan a utna na Wanlakai iai?'
A iso bung bat tari, ra o Iesu i wanpat melet tiro una tamon Kapernaum. A taro det longoro i lena i sa wanpat tiro urumu.
Ra a du bakut i wanpat ma i pulus bat pas det. Ma in nalngan ara tagisapat una bakut i watungi lena, "Iri a Nutunglik, a nat na wakak. Mot in longoro i."
uni i nemi sur in ususer anun a kum nat na ususer. Ra i watungi tandet lena, "Din pitar a Nutun a Musano ulaman a taro, ma det in um doko i. Numur tan a tulu bung, in laun melet."
Ra i watungi torom in nanai ra lena, "Turpasi uniri ma numur, kataio melet mo in nangon tagun ui." Ma anun a kum nat na ususer det longoro anun a wasiso ri.
O Iesu i wasiso lenri, uni det watungi uni lena, "A laulau na nion kura uni."
Ra i kas melet una pot, ra i wan gusun det utong un ara papor tasi.
Ra o Iesu i balu det lena, "Ara tagun mot ut a noino ma aru, ra mir puk tomo amir aru du beret una dis.
A taro det tama pas o Iesu, ra det kisin doko, ma det kalabor ra det gas pasi.
Ra i los pas ara natlik, ma i utur tari epotor tandet. Numur i romo pasi, ma i watungi tandet lena,
A susut det wanpat, ra katu kolo sa urumu ma tiro upiso una matansako, ra i warawai torom det nama wasiso anun o God.
O Iesu i ger tuptupukus torom anun a kum nat na ususer ra i watungi tandet lena, "I ngangitin doko torom a kum tene gongon sur det in ruk una matanitu anun o God."
Ra i sa lirop, o Iesu tomo nama nun a noino ma aru nat na ususer det wanpat.
Ikut uniri a watungi torom motul lena, o Elaija i sa wanpat taru, ma det pam a kum sakino petutna uni, elar ut nam anundet a nemnem. A kum utna ri un o Elaija, i elar nama wasiso ra di sa tumus tari una Buk Tabu."
'Iri a kibino ra a musano in nan gusun o tamano ma o nano, ma in kis tomo nam anun a ino,
Numur a taro na ususer rop anun o Iesu det kalabor susuaro pas gusuni.
Mot in nem a Labino anumot a God nama balamot rop, a niomot rop, a nuknuki mot rop, ma a dekdeki mot rop.'
A musano ra i tamtama tokodos, ra i lena, "A tama a taro det elar kut nama kum duwai ra det wan nanan."
Det tama a ramano kum nat na ususer anunu ra det wangon kut nama dur na lamandet, ma ka det gos mugu pas a kum lamandet.
O Iesu i watungi tano lena, "Nutunglik, anum a nurnur i sa ulangolango pas ui. Un nan nama malmal. Anum a misait i sa rop gusun ui."
A kum sakino utna rop ri, det wanpat tagun a nuknukin a taro, ma i udur det umatan o God."
O Iesu i kis ra i kabo pas anun a noino ma aru nat na ususer, ra i watungi tandet lena, "Ra taio i nemi sur in mugumugu, i wakak sur in unatino pasi ut, ma in tultul kut anun a taro rop."
In nalngan ara tagisapat una langit i watungi lena, "Ui a Nutunglik, a nat na wakak, a gas doko nam ui."
Ikut a ramano taro det elar nama kum pitino, ra det lubung sapat una wakak na piso. Det longoro a wasiso ma det muri, ra det wu. A ramano det wu a tulu noino, a ramano a wonom na noino, ma a ramano ara mar na windet."
I mo ra asau ra o God i sa kubus tomo tari, gong melet mo taio i kutusi."
Det woro tari kut a sibano tagun anundet a kum mani, ikut a sibo na ula ri, i sa woro rop ru asau ra in topas anun a kinkinis."
Ra i sa mananos pas tan a mugumugu ri, i mulaot ru a minatin o Iesu torom o Josep.
I a tene pam rumu kut, o nutun o Maria. A kum tistisino kai, o Jems, o Josep, o Judas ma o Saimon, ma a kum bunu kai ano kuri ut dat laun tomo nin." Ra a taro ka det nemi ut mo.
A sol i wakak, ikut ra a makasmanino i sa rop, mot in umakasman meleti mo pepetlai? Ken elar! I wakak ra a sol in kis un mot, ma mot in kis na emarom tomo."
Una nilaun melet gusun a minat, a ino ra, anun osi na pasandet mo? Uni a wonom mawit rop, det sa nolin pas nami."
A kum kukunu, det longoro a wasiso ra uni, ra det wanpat sur det in ben pasi, uni a taro det watungi uni lena ke tokodos mo a nuknukino.
Ra o Iesu i kabo pas anun a kum nat na ususer toromi, ma i watungi tandet lena, "A inanos mot nama lingmulus, a sibo na ula ri, i woro a labino mani taun det rop ra det woro anundet a kum mani.
Ma ara barman ra i ser mur o Iesu, i rakup pasi kut namin namalu. Det pam ukai pasi,
Ra det sot, o Iesu i tama a labino kunur na taro. I maris doko det, uni det elar mukut nama kum sipsip ra katu tene tamtamabat anundet. Ra i turpas a towo det nama susut na utna.
A tene minarut i elar nam ara musano ra i ususer det nama wasiso anun o God.
A ramano taro det tur ma det watung a kum torotoro na wasiso uni lena,
O Iesu i kabo melet pas a kunur na taro toromi, ra i watungi tandet lena, "Mot rop mot in longoro iau, ma mot in tasman lele anung a wasiso.
"Tene Ususer, o Moses i tumus tari tandat lena, ra tu musano in mat pas gusun anun a ino, ma katu nutunder, o tisinolik in ben pasi ra in nolin nami, sur in ulabo tar lako kum nat una risan o tisino ra i sa mat.
O Pailat i ting det lena, "Sur asau? Asi na sakino utna ra i sa pam tari?" Ikut det kukukuk dekdek lena, "Sak wati unin nanai kutus!"
Uni o Moses i watungi lena, 'Un ru o tamam ma o nam,' ra i watungi kai lena, 'Osi ra in wasiso laulau un o tamano ma o nano, din um doko i.'
A taro rop tagisapat o Jerusalem ma tagun a kum tamon rop kai una papor Judia, det wan toromi. Det watung puaso anundet a kum sakino petutna, ra i baptaiso det una danim Jodan.
I pilok pas a noino ma aru musano, ra i urising det a kum aposel. I pilok det sur det in nan tomo nami, ma sur in tulu det sur det in warawai.
Ra o Iesu i kas torom det una pot, ra a wuwu i mana mut. Det kisin doko,
Ra o Iesu i ting det lena, "A isin beret kura mot losi?" Det balu i lena, "A wonom mawit kut."
a wonom mawit, det nolin pas nami. Ikut a ino ra, ke usus tar tu nat un det. Ra numur a ino bulung i mat.
A taro Juda det ser ubek a sol una etabor ra di pitari torom o God, sur gong det dur umatano. Lenkutkai ra a sungun in tun a taro rop sur gong det dur umatan o God.
Ra det kukukuk kut lena, "Sak wati unin nanai kutus!"
Ra det kis sa urumu, a kum nat na ususer det ting melet o Iesu una wasiso ri.
A ramano kum Parisi det wan toromi sur det in lari. Det tingi lena, "I tokodos ut elar nam anundat a Warkurai sur a musano in lakro ru anun a ino, o awu?"
Det wanpat melet sapat o Jerusalem. Ra o Iesu i wan nanan ubalan in noworo ina rumu na etabor, a kum lamlabino tene etabor torom o God, ma a kum tene ususer tagun a Warkurai, ma a kum mugumugu det wan toromi.
A inanos mot nama lingmulus, una kum tamon una rakrakon bual rop, ra din warawai nama Wakak na Wasiso iai, din inanos utkai un asau ra a ino ri i sa pam tari, sur a risano in tur na aim."
Ara taro det ben ara musano i kutkut ma i ngat torom o Iesu, ma det saringi sur in ubek aru lamano netes uni.
Ma a taro rop det in nget mot uni mot anungi, ikut osi ra in tur dekdek tuk anun a nilaun in rop, o God in ulauni.
Ra a lamam in ben raro ui, un kutus ru i. In wakak ra un ruk una nilaun tukum a tumul kut ui, sur gong di woro ui tomo nama ru lamam rop una labino sungun ra ke ser mat.
A ino ra, i tasman a misait i sa rop gusuni, i wan ra i puku sa numugu tan o Iesu. I ngara ma i neneder, ra i inanosi nama sau ra i sa pam tari.
O Iesu i wasiso liklik utmakai ra i lena, "Mot nuknuk wakak un asau ra mot longoro i. Ra mot in longoro wakak, o God in pitar a labino tastasman torom mot. Mot in utur ukai a tastasman ra i labo sakit.
Ra tu gapman det melet ut det in waim etalai, a gapman ra in tur dekdek pepetlai?
Ra i saring liklik o Iesu sur gong i lakro ru tar det gusun a nubual ra.
Det tama pasi ra i wan sapat netes una tasi, det nuki lena a nion. Ra det woiwoi,
Ma der balu i lena, "Mir in pet lar pasi kut." O Iesu i watungi tander, "A kap na mamaut ra an inum uni, mur kai mur in inum uni, ma a baptais ra din baptaiso iau nami, din baptaiso mur kai nami.
Det ra det wanan sakit o Iesu, det watung laulau i ma det lele lorindet toromi. Ma det watungi lena, "Ui mo ra u watungi lena, un rege ru a rumu na etabor, ma un pam melet pasi una tulu bung kut,
Ra a kikim in ben raro ui, un kutus ru i. In wakak ra un ruk una nilaun tukum a tumul kut ui, sur gong di woro ui tomo nama ru kikim rop una labino sungun.
Ra a Bung na Sabat i sa rop, o Maria Magdalen, ma o Salomi ma o Maria o nan o Jems, detul kul pas a kum utna ra i sangsangnain sur detul in mar a minatin o Iesu nami.
A kum matmata mot i kis, ikut ka mot tamtama nami. Ma a kum talngamot i kis, ikut ka mot longoro nami. Pepetlai, ka mot nuk pas asau ra a sa pam tari?
Ra o Iesu i balu det lena, "Asi na warkurai ra o Moses i pitar tari tamot?"
O Iesu i pam a laman a inolik ra i inanosi lena, "Talita koum!" A kukuraino i lenri, "A inolik, a watungi tam, un katutur!"
Ra o Iesu i watungi tandet lena, "Mot in madek ru a ino ri. Ilai ra mot pitar a maut toromi? I sa pam tar a wakak na pinapam sakit un iau.
Ra i a Karisito, a King anun a taro Israel, uniutri in pirso gusun in nanai kutus, sur dat in tama i, ma dat in nurnur uni." Ma der ra der kete tomo nami, der kai, der watung laulau i.
Ma in tulu pirso anun a kum ensel, sur det in ben tomo anun a taro na pipilok tagun a wat na matmatano wuwu, tagun ara papor rakrakon bual tuk tong una ara papor rakrakon bual.
Ara ino a inumun o Saimon, i misait nama pinino mararong, kura i inep. Uniutra det inanos o Iesu uni.
uniri un ulaun pas ui mo, ma un pirso gusun in nanai kutus."
Ra a wat na musano det los ara musano a pinino i mat. Det losi torom o Iesu.
"Mot longoro i! A tene minarut i wan sur in sapro a kum pitino wit.
O Iesu i kas una pot ma i wan melet utiro una ara papor du tasi. A kunur na taro det wan tomo ma det tur talilis pasi tiro una usalin.
O Iesu i katutur melet gusun a minat una kobot raut una mugano bung una wik. Ra i wanpat mugu torom o Maria Magdalen, i ra numugu o Iesu i lakro ru tar a wonom mawit na laulau na nion gusuni.
O Iesu i longoro i, ra i watungi lena, "A dokta ke wanpat sur det ra det langolango. Awu! I wanpat sur det kut ra det misait. Ka wanpat sur an kabo pas a kum tene tokodos, awu. A wanpat sur an kabo pas a kum tene sakino."
O Iesu i kas melet una pot, ra a musano ra numugu a kum laulau na nion kura uni, i saring o Iesu sur in nan tomo nami.
Ra det tupunuk, det rop taktakai det tingi lena, "Awu sur iau, niko?"
Ra i wan tuptupukus una papor Galili rop. I warawai una nundet a kum rumu na lotu, ma i lakro ru a kum laulau na nion gusun a taro.
Ikut o Iesu i tamtama utmakai sur osi ra i tulan tari.
Un tulu ru a taro sur det in nan sur a kum natnat na tamon milau, ma a kum lamlabino tamon kai. Det in kul pas lako utna sur det in nani."
A kum nat na ususer det kas utiro una pot ra o Iesu kura uni, ra det wan gusun a kunur na taro. A ramano kum pot utkai det wan tomo nam det.
A kum pitino ra det puku epotor una kum kuikui, det elar nama taro ra det longoro a wasiso,
Mot sa wan gusun a kum Warkurai anun o God, ma mot muri mukut a kum etowo anun a taro."
Ra taio in ting mur lena, 'Mur pami lenra sur asau?' mur in watungi lena, 'A Labino i nemi kut munung, ra numur in tulu melet tari urin.'"
O Iesu i watungi kai lena, "A matanitu anun o God i elar nam ara musano ra i sapro a kum wino wit una piso.
Ikut a ramano kum pitino kai, det puku una wakak na piso. Det lubung pat, det labo ra det wu. A ramano det wu a tulu noino, a ramano kai a wonom na noino, ma a ramano ara mar na windet."
O Iesu i nas pukpukus det, in balano i sungun nam det, ikut i maris det, uni a balandet i dekdek doko. I inanos a musano ra a lamano i kong lena, "Kodos a lamam." I kodosi, ra a lamano i tokodos melet.
Ra i wan torom o nano ma i tingi lena, "Asau ra an saringi tano?" O nano i balu i lena, "Un saringi sur in lorin o Jon a Tene Baptaiso."
A piso ut i ser ulubung a kum wit lenri: Numugu in ubek in gomono, numur in nanai ino in labo tito, ra numur in ubek in gilino tomo nama wino.
Det lotu oros kut torom iau, uni det ususer nama kum warkurai kut anun a taro.'
I katutur, ma i los pas anun a lu, ra i wan pirso umatandet rop. A taro rop det kisin ra det rakon lekeleke pas o God lena, "Telek ri, met tama a ngas na utna lenri."
O Iesu i inanos der lena, "Ka mur tasman asau ra mur sasaring suri. Pepetlai, in topasi sur mur kai mur in inum una kap na mamaut ra an inum uni? Ma in topasi kai sur din baptaiso mur nama baptais na ngunungut ra din baptaiso iau nami?"
Ra i uliliman dekdek tari lena, "Asau mukut ra un saringi tang, an pitari tam. Ra un saring iau kai sur tu kukur tagun a kum utna ra a warkurai suri, an pitari ut tam."
Uniutra, i tulu ru a tene inaim sur in los tar in lorin o Jon toromi. A tene inaim i ruk una rumu na karabus, ra i tau kutus pas in kabaran o Jon.
O Iesu i balu i lena, "U tama i ut a kum lamlabino rumu ri, niko? Numur din rege ginogino det rop, ma katu wat in inep netes un tu wat."
A susut det watung a kum torotoro na wasiso un o Iesu, ikut anundet a kum wasiso ke takai.
"Mot in tumarong mot. A taro det in pitar mot ulaman a kum tene warkurai, ma det in miras mot una kum rumu na lotu. Mot in tur una kum warkurai numugu umatan a kum lamlabino mugumugu ma a kum king, uni mot anungi. Mot in wasiso talapor un iau torom det.
Numur o Iesu ma anun a kum nat na ususer, det wangon tiro una rumu anun o Liwai. A susut na tene los takis, ma a kum tene sakino kai det wangon tomo nam det, uni a susut na taro lenri det ser mur o Iesu.
Ikut a kum lamlabino tene etabor torom o God det ukatutur a balan a kunur na taro sur det in saring o Pailat, sur in palos ru o Barabas torom det.
"A inanos ui, un katutur, un los anum a lu, ra un nan sur anum a rumu."
Ara taro kura det sisio sur tu utna det in takun o Iesu nami. Ra det tamtama wakak taru ut uni, ra in ulangolango pas a musano ra una Bung na Sabat, o awu.
A kum Parisi ma a kum tene ususer tagun a Warkurai ra det wan tagisapat o Jerusalem, det wan tomo torom o Iesu.
O Saimon ma det ra det wan tomo nami, det sisio suri.
Ra o Iesu i pirso gusun in noworo ina rumu na etabor, ara pasan anun a kum nat na ususer i inanosi lena, "Tama i, Tene Ususer! A kum wakak na rumu ri, di pami nama kum lamlabino watat!"
O Iesu i tingi lena, "Asau ra u nemi sur an pami un ui?" A pulu i balu i lena, "Tene Ususer, a nemi sur an tamtama."
Uniutra o Judas i wan torom o Iesu ra i watungi lena, "Tene Ususer!" Ra i gom a pangpagor na wano.
Ra i bakbak utmakai, i tama o Iesu, i kalabor ma i kis butkeke nama urur numugu tano.
"Met longoro i, i watungi lena, 'An rege ru a rumu na etabor ri, ra a taro det pam tari, ma una tulu bung kut, an pam pas taio ra awu sur a taro det pami.'"
A ramano taro ra det kis tiro iai det kankan ma det wasiso etalai lena, "Sur asau ra di lingis orosi kut in nopolo sangsangnain ri?
Ra mot in longoro a kum inaim ma a kum inarang na inaim, gong mot lai taru. A kum utna lenri det in nanpat, ikut a ururop ina rakrakon bual kura utmakai.
A kum lamlabino tene etabor torom o God, tomo nama taro na kiwung rop det sisio sur tu sakino utna ra o Iesu i sa pam tari, sur det in takuni nami, ma det in um doko i uni, ikut ka det sio lar pas tu utna.
O Iesu tomo nama nun a kum nat na ususer, det pirso gusun a rumu na lotu. Uniutra, det wan tomo nam o Jems ma o Jon ra det wan utiro una rumu anun o Saimon der nam o Endru.
Ra i turbat dekdek det sur gong det inanos tar taio nami.
Ra o Iesu i watungi lena, "Iau ut ra. Ra numur mot in tama a Nutun a Musano in kis una papor sot na laman o God, i ra i dekdek sakit, ma mot in tama i ra in nanpat una kum du bakut tagisapat una langit."
"Ilai sur a musano ri i wasiso lenra? I watung laulau o God uni i wasiso lar i o God. Osi i elar sur in unus ru a kum sakino petutna? O God sot kut."
Uniutra, a lepra i rop mut gusuni, ra i langolango melet.
O Iesu i tama i, i kankan ra i watungi tandet lena, "Mot in madek ru a kum nat liklik sur det in nan torom iau. Gong mot turbat det, uni a matanitu anun o God anundet ra det lenri.
Detul kisin ma detul neneder, ra detul kalabor gusun a kulam na minat. Ma ka detul inanos taio nam tu wasiso, uni detul ngara doko. [
A taro ra det ser tabor a kabo liur na boro ra, det kalabor ma det inanos tiro utamon ma tiro utkai una kum natnat na tamon. Ra numur a taro det wan sur det in tama asau ra i wanpat.
Ara ino, a nutunu a inolik, a laulau na nion kura uni. I longoro a wasiso un o Iesu, uniutra i wan ra i kis butkeke nisan a kikino.
O Iesu i kabo pas a kunur na taro tomo nam anun a kum nat na ususer toromi, ma i watungi tandet lena, "Ra taio i nemi sur in mur iau, gong i mur a nuknukino. In los pas anun in nanai kutus ma in mur iau.
Detul mur a wasiso ra, ma ka detul inanos taio nami, ikut detul ting etalai detul lena, "Asau a kukurai ina katutur melet gusun a minat?"
Ikut ka det pet lar pasi, uni a taro det bukus doko. Ra det wan tito usapat una lur na rumu, ma det papok saro pas a nubual taltalai nam o Iesu i tur iai, ra det unoro pirso a misait tomo nama lu ra i inep uni.
Ara musano tagun a taro ra, i balu i lena, "Tene Ususer, a ben a nutunglik a nat musano torom ui, uni a laulau na nion kura uni ma ke wasiso.
Ara taro kai det watungi un o Iesu lena, "I, a poropet Elaija." Ara taro kai det watungi uni lena, "O Iesu, i ara poropet elar nama kum poropet tagun numugu."
Ra i ususer det, i watungi lena, "Di sa tumus tari una Buk Tabu lenri, 'Din watung anung a rumu nama rumu na niaring sur a taro tagun a kum gapman rop.' Ikut mot sa pukus pasi sur in elar mukut nama 'nubual na parparau anun a kum tene wolong.'"
Ra i wan gusun det, i wan tito usapat una tangai sur in wararing.
Det ra det sa tama tari, det inanos a taro una kum utna ra i wanpat una musano ra a kum laulau na nion kura uni, ma una kum boro kai.
Uniutra, in talngano i talapor, ma in karmene i tapalos ra i wasiso pat.
O Iesu i watungi lena, "A inanos mot nama lingmulus: Ra taio in nan gusun anun a rumu, o gusun a kum tistisino a kum musano ma a kum ino, o gusun o nano, o gusun o tamano, o gusun a kum nutnutunu o gusun anun a piso, uni i mur iau ma a Wakak na Wasiso,
"Gong u inanos tar taio nami. Un nan ma un ese mugu tar ui torom a tene etabor torom o God, ma un pitar a kum etabor torom o God elar nami ra o Moses i sa watung tari, sur un talapor umatan o God. Ra un pami lenra, a taro det in tasmani lena u sa langolango."
Mot in tumarong mot! A sa inanos mugu tar mot una kum utna rop ra in nanpat.
Ke madek taio sur in muri, ikut i mulaot sur o Pita, ma o Jems dersino nam o Jon detul in muri.
O Iesu tomo nama tulu nat na ususer det wanpat nisan a kum nat na ususer. Det tama a labino kunur na taro kura det tur talilis pas a kum nat na ususer, ma a kum tene ususer tagun a Warkurai kura det engaras tomo nam det.
Ra o Josep i kul pas in wakak na malu, i los pirso pas a minatin o Iesu, ra i pulus pasi namin namalu ra. Numur i inep tari una kulam na minat ra di sa kil tari una papor wat, ra i bulus bat tar a matansako na kulam ra nama labino wat.
Ra a wasiso un o Iesu i wan sarara lakit utiro una kum tamon rop una papor Galili.
O Iesu i inanos a taro rop sur det in kis. I los pas a wonom mawit nin beret, i watung wakak pas uni torom o God, i tibiki ma i pitari torom anun a kum nat na ususer sur det in tabor a taro nami. Ra det pami lenutra.
O Iesu mukut kura i kis taru, ra a noino ma aru nat na ususer ma ara taro kai det tingi una kum wasiso elelar.
O Dewid ut i watung a Karisito lena, i anun a Labino. Ra i lenra, der tamano pepetlai?" A labino kunur na taro det gas doko ra det longoro a wasiso anun o Iesu.
Ra det tingi lena, "Asi na ngas na dekdek ra u pam a kum utna ri nami? Osi ra i pitar tar a dekdek ri tam sur un pam a kum utna ri?"
A kum sibo na taro det in laun bolbolos tomo ut nam mot. Ma nangisin mot nem na pam a wakakino torom det, mot in pami kut. Ikut iau, kan kis tukum nisamot.
O Iesu i tamtama toromi, i marisi ra i watungi tano lena, "Ara utna mukut ra kabaut u pami. Un nan ma un siuru ru anum a kum utna rop, ra a mani taguni, un tabor a kum sibo na taro nami. Ra un pami lenra, anum a wakak na ululeng kusapat una langit. Numur un nan urin ma un mur iau."
I watungi lena, "A du bung i sa sot, ma a matanitu anun o God i sa milau. Mot in nukpukus, ma mot in nurnur una Wakak na Wasiso."
Ra i tulu melet ara tultul torom det, det rapus in lorino, ma det ban umaimai tari.
Uniutra o Iesu i saur gusun a danim, ra i tama a langit i papos, ma a Tokodos na Nion i wan pirso toromi elar namin natabun.
O Iesu i wan utiro una kum natnat na tamon ma a kum lamlabino tamon kai, ra a taro det los pat a kum misait ma det inep det tiro una nubual ra a taro det ser wan tomo uni. A kum misait det saringi sur det in pami kut a sinisir ina nun a saket. Ra det rop ra det pami, det langolango mut.
A kum Parisi det wanpat torom o Iesu, ma det wasiso na engaras tomo nami. Det ling sur det in lari. Ra det saringi sur in pam tu ukinalong sur in ese i lena, i tagisapat una langit.
Ikut a musano ri, i wan ma i wasiso tuptupukus, ra a wasiso uni, i wan sarara. I mo ra, o Iesu ke wan puaso melet un tu tamon. I wan ra i ser kis tuptupukus mukut tiro una kum nubual kalako taro uni. Ikut a taro tagun a kum tamon det ser wan toromi.
Iri a kum utna ra i ser wanpat tagun a nuknukin a taro: a kum sakino nuknuk, a kum petutna na pamuk, a wolong, a petutna ra di um doko a taro, a petutna ra di pam a sakino nam tu ino anun taio o nam tu musano anun taio,
Ra in nusuan i wanpat una kobot raut una mugano bung una wik, detul wan sur a kulam na minat.
Ra i tama o Pita kura i minor, i nas dekdeki ra i lena, "Ui kai u ser wan tomo nam o Iesu a te Nasaret."
Ra in namalu ra di mabat kutus nami sa urumu una rumu na etabor i tararos potor, turpasi tagisapat netes tuk unago piso.
o Jems ma o Jon dersino, aru nutnutun o Sebedi, der ra o Iesu i urising der nam o Boanerges, i kukuraino, aru nutnutun a pungpugur,
I sa ulangolango tar a susut munung, ra a ramano kum misait bulung, det sugut saro det utiro toromi, sur det in pam a pinino.
O Iesu tomo nam anun a kum nat na ususer, det wan utiro una papor ina du tasi Galili. Ma a labino kunur na taro taginin una papor Galili det muri.
Ara tagun a kum tene ususer tagun a Warkurai i wanpat torom o Iesu, ma i longoro i ra i wasiso tomo nama kum Sadusi. I longoro o Iesu ra i balu wakak det, ma i tingi lena, "Asi na warkurai ra i labo sakit taun det rop?"
Det ben o Iesu sur a nubual ra di watungi nam o Golgota, a kukuraino a "Nubual na Lor na Minat."
I wasiso lenri, uni o Iesu i sa watung tari lena, "A laulau na nion, un pirso gusun a musano ri."
Uniutra der katutur pas gusun anunder a kum uben, ma der muri.
O Iesu i tama a kunur na taro ra det kalabor tomo torom det, ra i wasiso dekdek torom a laulau na nion lena, "Ui a laulau na nion, u ngat ma u kutkut. A sakbat ui, un pirso gusun a natlik, ma gong melet mo u sisiop uni."
Ra o Iesu i ting det, "Lako isin beret kura mot losi? Mot in nan ma mot in tamtama." Ra det sa tama tari, det inanos o Iesu lena, "A limanin beret kut ma arin kiripo kai kuri met losi."
A kum Parisi tomo nama taro Juda rop det mur a wasiso anun a taro tagun numugu, lena ka det nangon, ra ka det gos mugu pas a kum lamandet.
Lenra, a inanos mot, a kum utna rop ra mot wararing suri, mot in nurnur kut lena di sa pitar tari tamot, ma din pitari ut torom mot.
O naro ra in pitar tar o Iesu ulaman a kum ebar, i sa inanos mugu tar a kunur na taro una ukinalong ra in pami lenri, "O naro ra an gom a pangpagor na wano, i ut ra. Mot in pam ukai pasi, mot in ben gisen pasi ma mot in tamtamabati."
Una bung numur, ra det wan tagitong o Betani, o Iesu i murak.
Tiro una kisapi a kum tene inaim det ling sur det in nan sakit ara te Sairini, a risano o Saimon, a taman o Aleksanda mo Rupus, i wan tagitong un ara tamon sur in nan usapat o Jerusalem. Det ungongos tari sur in los in nanai kutus anun o Iesu.
Ikut i turbat dekdek det, sur gong det inanos tar taio lena, i osi.
O Iesu tomo nam anun a kum nat na ususer det wan kutus una du tasi Galili utong una ara papor sur a papor anun a taro Gerasa.
O Iesu i balu det lena, "Iau kai an ting mot nam ara iting. Ra mot in balu i, an inanos mot una dekdek ra a ser pam a kum utna ri nami.
A susut na dino mo, di ser ker ukai aru lamano ma aru kikino nama sen, ikut i ser rubut a sen ma i ser sak ginogino a kum sen gusun aru kikino. Katutaio ut i dekdek sur in umarom lar pasi.
O Iesu i watungi tandet lena, "Asau ra anun a Sisa, mot in pitari torom a Sisa. Ma asau ra anun o God, mot in pitari torom o God." Ra det longoro i, det kisin doko.
Ikut a taro na pinapam ra, det pam ukai pasi ma det umi, ra det tulu oros melet ru i kut.
Numur o Iesu i wanpat torom aru nat na ususer ra der wan nanan una kisapi, ma a pinino i tamtama senene.
O Iesu i watungi tandet lena, "Katutaio in los pas tu lam ma in wop bat tari nama paket, o in ubek tari kai nago utuntudu ina kabulu. Awu! Din ubek tari ut netes una nun a turtur.
I watungi lenri uni i sa tasmani lena, a kum lamlabino tene etabor torom o God det pitar tar o Iesu toromi una sakino nuknukin det.
A tene ususer tagun a Warkurai i watungi tan o Iesu lena, "A lingmulus ut, Tene Ususer! I tokodos anum a wasiso lena o God i ara sot kut, ma kataio melet mo.
A kum nat na ususer det kisin doko una wasiso ri. O Iesu i watung meleti tandet lena, "A kum nutnutung liklik, in ngangitin doko torom a taro sur det in ruk una matanitu anun o God.
Ra i mantulu milet torom detul, i watungi lena, "Pepetlai, motul in inep liklik mukut, ma motul in mana? Gong mo! A du bung i sa sot. Tama i, di sa pitar tar a Nutun a Musano ulaman a kum tene sakino.
O Iesu i tamtama torom det ra i watungi lena, "A taro ka det in pet lar pasi, ikut o God sot kut in pet lar pas a kum utna rop."
A ramano det kis arara mar, ma a ramano kai a limlimo na noino.
O Iesu tomo nam anun a kum nat na ususer det wan tagitong o Kapernaum, ra det wanpat tong o Nasaret, a tamon anun o Iesu.
"Una kum bung ra, ra taio in watungi torom mot lena, 'Tama i, a Karisito kuri i,' o 'Kurong i,' gong mot nurnur.
Ikut una turturkibin a ukukis, O God 'i ukis a taro, sur det in musano ma det in ino'.
Det wan tagitiro iai, ma det wan sakit potor una papor Galili. O Iesu ke nemi sur taio in tasman a nubual ra det in kis iai,
O Iesu tomo nam anun a kum nat na ususer det wan nanan usapat o Jerusalem. O Iesu i mugu nanan tandet, ra a kum nat na ususer det nuknuk doko, ma a taro kai ra det muri det ngara. O Iesu i ben gisen melet pas anun a noino ma aru nat na ususer, ra i inanos det una kum utna ra in nanpat uni.
Ra i wan gusun detul, i wararing melet nama niaring ra i sa watung tari numugu.
Det sak wat tari unin nanai kutus, ra det pilai laki sur det in isuaro anun a kum malu sur osi tagun det in los tin namalu.
Det los pas a kabanin natnat na kiripo kai, ra i watung wakak pas uni, ma i pitari sur det in tibo a taro nami.
Det in urongon laulau uni, det in ibisi, det in mirasi ma det in um doko i. Ra a tulu bung in rop in katutur melet."
Det mar tari namin pepol na malu, det liko pas in narus a loklokono, ma det ubek tari unin lorino elar nama kukup anun a king.
A kum utna rop ra i kis eno, numur in nanpat puaso. Ma a kum utna rop ra kura i parau, numur in kis talapor, ma din tasmani.
Ra a kum laulau na nion det saring o Iesu lena, "Un tulu met utiro una kabo liur na boro, sur met in ruk utiro un det."
O Pailat i tingi lena, "Ui a king anun a taro Juda?" Ra o Iesu i balu i lena, "I ut ra u sa watung tari."
I longoro a saksakutna un o Iesu, ra i wan tiro ubalan a kunur na taro, numur tan o Iesu, ma i tulan tar anun a saket.
Ra o Iesu i watungi tandet lena, "Dat in nan sur tu nubual kalako taro uni, sur mot in mana pas." I watungi lenri, uni a susut na taro det wanpat liklik kut, ma katu du bung sur o Iesu tomo nam anun a kum aposel det in nangon uni.
ma o Judas Iskariot, i ra i usobor tar o Iesu.
A wasiso ri anun o Iesu i talapor kut. Ra o Pita i ben gisen pasi ma i turbat dekdeki.
O Pita i watungi tan o Iesu lena, "Tama i, met sa wan gusun anumet a kum utna rop, ra met mur ui."
I ususer det una susut na utna nama kum wasiso elelar. I ususer det lena,
O Iesu i balu i lena, "Iri a warkurai ra i labo sakit, 'Mot a taro Israel, mot in longoro i! A Labino anundat a God, i ara sot kut.
Ra det wasiso tomo una kukurai ina wasiso anun o Iesu, ra det lena, "I watungi lenra uni ka dat los lako beret."
Asau ra a watungi tamot, a watungi kai torom a taro rop lena, mot in tumarong."
Ra i ulangolango a susut ra det misait nama kum wur ngas na misait. I lakro ru a susut na laulau na nion gusun det, ma i turbat a kum laulau na nion sur gong det wasiso, uni det tasmani ut o Iesu.
Ma ra tu ino in nan gusun anun a musano, ma in nolin melet nam tu taio, a ino ra, i kai i pam a sakino."
O Iesu i maris doko i. I kodos a lamano, ma i pam a pinino ra i watungi tano lena, "A nemi ut, un langolango."
A taro ra a kum laulau na nion kura un det, ra det in tama i, det in puku piso sa numugu tano, ma det in woiwoi lena, "Ui a Nutun o God."
Tiro iai 'a kum suisui liklik ka det ser mat, ma a sungun kai ke ser mat.'
O Iesu i watungi lena, "A matanitu anun o God i elar nama sau? Ma asi na wasiso elelar ra an utalapori nami?
Ra a taro det in katutur melet gusun a minat, ka det in nolin melet mo, det in elar mukut nama kum ensel sapat una langit.
I kabo pas a noino ma aru nat na ususer, ra i tulu ru det aruru, ma i pitar a dekdek tandet sur det in lakro ru a kum laulau na nion.
Detul ri, detul ser mur o Iesu ra i kis sa o Galili, ma detul ser waruti. Ma a susut na wardain, ra det wan tomo nami usapat o Jerusalem, kura det kai iai.
A kum lamlabino tene etabor torom o God ma a kum tene ususer tagun a Warkurai det kai det urongon laulau un o Iesu, det wasiso etalai torom det lena, "I ulaun pas a taro gisen, ikut ken ulaun lar pasi ut.
Anun a kum nat na ususer det balu i lena, "U tama a kunur na taro ri det talilis bat pas ui, ra u iting pepetlai, lena, 'Osi ra i tulan iau?'"
A kum ino tomo nama kum nat liklik ma a kum musano, det rop det wangon. A niluluk ina kum musano kut, i elar nama wat na arip. Ra numur o Iesu i tulu ru det.
O Jon i watungi tan o Iesu lena, "Tene Ususer, met tama ara musano i lakro ru a kum laulau na nion nama risam, ra met turbati, uni i awu sur tagun dat."
uni det rop det tama i, ra det ngara doko. Uniutra o Iesu i watungi tandet lena, "A kosom taru tamot, iau kut ri. Gong mot ngara."
Det pitar tar a wain tano ra di sa pam tomo tari nama mira, ikut ke nemi sur in inumi.
Ikut ra di sa marut tari, ma i lubung, i labo taun a kum duwai na inangon rop. I ubek a kum lamlabino kanokano, ma a kum piko det ser pam pios una kum kanokano ra kura una kabosoro ino."
A Tokodos na Nion i mugu o Dewid ra i watungi lena, 'A Labino i watungi torom anung a Labino lena, "Un kis una papor sot na lamang, tuk ra an winim pas anum a kum ebar sur det in kis utuntudu in anum a warkurai." '
O Iesu i inep dumun nago numur una pot, ma i ulalong taru una pilo. A kum nat na ususer det wangun pasi ma det inanosi lena, "Tene Ususer, dat na iru! Ko nuk pas met mo?"
A taro det longoro a kum sau ra i pami, ra a susut det wanpat toromi tagitong una ru papor Judia ma Idumea ma tagisapat o Jerusalem, ma tagitong una ara papor danim Jodan ma tagitong o Tair ma o Saidon.
Osi ra arin talngano kura, i wakak sur in longoro nami."
Ara tagun det ra det tur milau, i dat pas anun in totok na inaim, ra i tau kutus ru in talngan a tultul anun a mugumugu na tene etabor torom o God.
Numur i wanpat torom a noino ma ra nat na ususer ra det kis na inangon. Ra i bor det, uni a balandet i dekdek ma ka det nurnur un det ra det sa tama tari ra i sa laun melet.
A kunur na taro kura det kis talilis pasi, det inanosi lena, "O nam ma a kum tistisim kunago det upiso. Det nem na tama ui."
Ikut, o Iesu i pam pas a laman a natlik, ra i dat ukatutur pasi, ma i tur.
O Pita i watungi tano lena, "Ra det rop det in nan pas gusun ui, ikut iau awu."
Numur det song bukus pas a noino ma aru rat nama beret ma a kiripo ra det wangon kopos pas uni.
O Iesu i taramo a mamaut ma i rungasotuk, ra i watungi lena, "Ilai ra a taro tagun uniri, det tamtama sur tu ukinalong? A inanos mot nama lingmulus, ka din pam tu ukinalong torom mot."
Det sak wat tari kai, aru tene wolong tomo nami una arin nanai kutus, ara una papor sot, ma ara kai una kair.
Ma kataio in titior a matok na wain utiro unin turai na koto, ra di pami namin pino meme, sako a wain in busu ma in mubus ma in purus in nokoto na wain, ra a wain ma in nokoto der in laulau. Din titior a matok na wain ut utiro unin matok na koto na wain."
O Iesu i wan usapat una tangai, ra i kabo pas ara taro ra i ling sur det, ra det wan toromi.
Ra in matanas i sa sup taru, a taro det ben pat a kum misait rop torom o Iesu, ma det kai ra a kum laulau na nion kura un det.
A kum tene ususer tagun a Warkurai ra det Parisi utkai, det tama o Iesu i wangon tomo nama kum tene sakino ma a kum tene los takis, ra det ting anun a kum nat na ususer lena, "Sur asau o Iesu i wangon tomo nama kum tene los takis ma a kum tene sakino?"
Ra din dat pas mot sur a warkurai, gong mot nuknuk mugu sur asau ra mot in watungi. Una du bung ra, mot in watungi kut a wasiso ra di sa unuk tar mot nami. Uni awu sur mot ra mot in wasiso, a Tokodos na Nion ut.
A ino ri i sa pam sot pas a utna ra i elar sur in pami. I sa lingis tar in nopolo sangsangnain ri una pining, sur in waninar mugu iau sur a bung ra an mat ma din uruk a minating una kulam na minat.
"Kataio in pet lar pasi sur in ruk una rumu anun tu dekdek na musano, ma in los pas a kum utna tagitiro una nun a rumu, ra ken ker ukai mugu tari. Ra ut in ker ukai mugu tari, in los a kum utna maragom anun a musano ra.
Ra i sa lirop, o Iesu tomo nam anun a kum nat na ususer det pirso melet gusun in noworo ina tamon Jerusalem.
A kum lamlabino tene etabor torom o God det takun o Iesu una susut na utna.
Ra a kunur na taro det sa bukus, i inanos anun a kum nat na ususer, sur det in waninar tar tu pot. Ra a taro det in bukus talilis pasi, in kas uni.
Una ara bung, o Iesu i wan tagitong o Nasaret una papor Galili, ra o Jon i baptaiso i tiro una danim Jodan.
Ra o Iesu i watungi tandet lena, "A Bung na Sabat di pami sur in warut a taro. Ka di pami sur a taro det in warut a Sabat.
Ikut o Iesu ke wasiso. A tene etabor ra, i ting meleti lena, "Ui a Karisito, a Nutun o God ra i dan tukum, o awu?"
Numur o Iesu i tingi lena, "A risam osi?" Ma i balu i lena, "A risang A Kabo Liur, uni a susut met."
A ramano kum pitino wit det puku epotor una kum kuikui, ra a kum kuikui det lubung ma det rau bat pas det. Ra ka det wu lako windet.
Mot sa longoro tar anun a kum wasiso laulau un o God. Asau mot nuki?" Ra det rop det mulaot sur o Iesu in iru.
Ra i ting det lena, "Ka mot talapor utmakai?"
Ra i noino ma aru pakano bung una suan, a bual rop i dumirum tuk una tulu pakano bung una lirop.
Ra i ususer det, i watungi lena, "Mot in tumarong mot gusun a kum tene ususer tagun a Warkurai. Det nemi sur det in nan tuptupukus nama kum wakak na ememar, ma det nemi kai sur a taro det in pitar a labino urur torom det una kum nubual na inawan tomo.
A kum aposel det kis tomo nam o Iesu, ra det inanosi una kum utna rop ra det sa pam tari, ma det sa ususer tar a taro kai nami.
Ra i lisu na pakano bung una kobot, det sak wati unin nanai kutus.
a kum nangnang det in puku pirso tagisapat una bakut, ma a kum utna sapat netes una bakut det in tugunugunu.'
Ra i sapro nanan a kum pitino wit, a ramano det puku una kisapi, ra a kum piko det ro pat ma det wan ru i.
Det ser urop a kum ululeng anun a kum ula, ma det ser pam a kum walalos na niaring sur a taro det in tama det. In labo doko a warkurai na minabalu anun o God torom det."
Ra in matam in ben raro ui, un liok ru i. In wakak ra un ruk una matanitu anun o God namin teken matam kut, sur gong di woro ui tomo nam arin matam rop una labino sungun.
In ngangitin sur a kamel in ruk una mato na sur na susuk, ikut, i ngangitin doko ut, sur a tene gongon in ruk una matanitu anun o God."
Ra det pitar tar a mani tano. Ma i ting det lena, "In masarin osi ri, ma a tumtumus ri uni anun osi?" Ra det balu i lena, "Anun a Sisa."
Ra o Pita i kis utmakai nago upiso una rumu ra, ara toraro, a tultul anun a mugumugu na tene etabor torom o God i wanpat.
Ma in ese tar mur una labino kukur rumu sapat netes, ra di sa waninar tari. Mur in waninar andat a utna tiro iai."
I pam a laman a pulu, ra i ben gisen pasi gusun a tamon, i ibis tar arin matan a pulu, ma i ubek aru lamano uni, ra i tingi lena, "U sa tama tu utna?"
Det raprapus in lorino namin nubuku, det ibisi, det kis butkeke nisano, ma det urur toromi.
Osi ra in utur ukai a kum ututna rop taginin una rakrakon bual, ma a niono in iru, in wakak pepetlai toromi?
Numur i tamtama torom det rop ra det kis talilis pasi, ra i watungi lena, "Tama i, det ri o nang ma a kum tistising!
"Mot in tama ara sakino utna sakit in nanpat, in kis una dino ra ke topasi sur in kis iai, ma in ban udur a dino ra. Osi ra in luk a kum wasiso ri, i wakak sur in mananos uni. Una bung ra, det ra det kis una papor Judia, det in kalabor eno usapat una kum tangai.
O Iesu tomo nam anun a kum nat na ususer det wanpat una nubual a risano o Getsemani, ra i watungi tandet lena, "Mot in kis kut nin, ma iau an wararing pas."
Una bung na lirop ut ra, o Iesu i inanos anun a kum nat na ususer lena, "Dat nan utong una ara papor tasi."
Una kum bung rop dat ser kis tomo ubalan in noworo ina rumu na etabor, a ser ususer a taro, ma ka mot pam ukai iau. Ikut di pami lenri sur din pam sot pas a wasiso na Buk Tabu."
"A maris doko a taro ri, uni det sa kis tomo nam iau nin, a tulu bung, ma kalako utna na inangon sur det in nani.
Uniutra, o Iesu i taramo a dekdek i wan gusuni, i tupukus torom a kunur na taro ra i iting lena, "Osi ra i tulan anung a saket?"
Ma i watungi tandet lena, "Osi ra in lu ru anun a ino, ma in nolin melet nam tu ino, a musano ra i pam a sakino torom anun a mugano ino.
"Dat in watung ulabo pas a matanitu anun a tamandat o Dewid ra in nanpat! Osana usapat netes sakit!"
Uniutra, o Iesu i tulu ru i, ma i pak dekdek tari lena,
Numur ra o Iesu i sa ruk taru una rumu, ara kunur na taro bulung det wanpat toromi, ra katu du bung sur o Iesu ma anun a kum nat na ususer det in nangon uni.
A ramano kum tene ususer tagun a Warkurai kura det kis taru, det nuknuk doko lena,
A susut na taro kai det rakon ru anundet a kum saket, ma det talaso i una kisapi. Ma ara taro kai det tau pas a kum turunu duwai sa ubual ma det ubek tari una kisapi.
Ra o Iesu i utumarong det lena, "Mot in tumarong una is anun a kum Parisi, ma anun o Erod."
Numur o Iesu i ting det lena, "Asau i tokodos sur din pami una Bung na Sabat? Din pam a wakakino, o a laulau ino? Din ulaun taio, o din um doko taio?" Ikut det kis wowowon ma ka det balu i.
A kum nat na ususer anun o Jon ma a kum Parisi det wewel. Ara taro det wanpat torom o Iesu ra det tingi lena, "Sur asau ra a kum nat na ususer anun o Jon ma a kum nat na ususer anun a kum Parisi det wewel, ikut anumi awu?"
Ma a taman a kinobot i tulu i bulung ara tultul, ma det um doko i kut. Ra i tulu melet a susut, det um ara taro tagun det ma det um doko ara taro kai.
Ikut anundet a kum wasiso kai ke takai.
A wasiso ra an watungi, an watungi sur mot in tasmani lena, o God i pitar a warkurai torom a Nutun a Musano, sur in unus ru a kum sakino petutna nin upiso." Ra i watungi torom a musano a pinino i mat lena,
Ra a kum wino det sa taka, a musano ra, in nan tomo nam anun in totok, ma in pirat pas det, uni a kalang sur din pasong a wit i sa sot."
O Iesu i mulaot ru det. A kum laulau na nion det pirso gusun a musano, ma det ruk taru una kum boro. A kum boro det kalabor pirso una palis sur a du tasi, ra det kongo rop. Det rop det elar nama ru arip.
Ra i sa lirop matano mirum, a pot i sa wan potor una du tasi, ma o Iesu mukut i kis nago una usalin.
A taro det wangon ma det masur. Numur det song bukus pas a wonom mawit na rat nama kum utna ra det wangon kopos pas uni.
O Iesu i balu det lena, "Pepetlai, ka mot luki utmakai asau ra o Dewid i pami? Una kilalo ra o Abiata i mugumugu na tene etabor torom o God, o Dewid tomo nama kum paspasano det murak, ma kalako utna. O Dewid i ruk tiro una rumu anun o God, ra i wan a beret di sa pitar tari torom o God. Ma i tabori kai a kum paspasano nami. Ikut a beret ra, a warkurai taguni, i lenri, a kum tene etabor kut torom o God det in nangon taguni, ma a taro oros awu."
I taramo a labino ngunungut ulaman a kum dokta, ma i urop tar anun a kum utna ra i ulengi un det. Ikut ke langolango, a misait i labo nanan kut.
una nilaun ri, din pitar arara mar tagun a kum ututna ri tano: a kum rumu, a kum tistisino a kum musano ma a kum ino, a kum nanano, a kum nutnutunu ma a piso, ma a kum ngunungut utkai. Ma una nilaun numur din tabori nama nilaun tukum.
I elar namin pitino mastad. I natino taun a kum pitino duwai rop, ra di maruti una piso.
Uni una kum bung ra, in labo sakit a ngunungut. In labo taun a kum ngunungut ra i ser wanpat una rakrakon bual. Turpasi ra o God i ukis a rakrakon bual tuk uniri, ma numur kai, katu ngunungut in elar nami.
Ikut tu bung in nanpat, ra din ben ru i gusun det, ra det in wewel maragom.
Ra mot in nanpat tiro un tu rumu, mot in kis ut tiro iai tuk una bung ra mot in nan gusun a tamon ra.
Una kum bung ra, in laulau doko torom a kum tianan, ma torom a kum ino kai ra a kum nutnutun det, det sus utmakai.
Mot raro doko. O God awu sur a God anun a kum minat, i a God anundet ra det laun."
Ka det talapor una kukurai ina wasiso ri, ma det ngara sur det in tingi.
Ra det urongon kut uni. I tulu pirso ru det rop, ikut i ben pas a taman a inolik ma o nano ma anun a tulu nat na ususer, ra detul wan tomo nami. Ra det ruk torom a inolik.
Ra o Iesu i wanpat sapat o Jerusalem, i ruk ubalan in noworo ina rumu na etabor. Ra i sa tama tar a kum utna rop, i milet melet utong o Betani tomo nam anun a noino ma aru nat na ususer, uni i sa lirop.
A susut na taro ra det tama det ra det soi, det tama lele pas o Iesu tomo nam anun a kum aposel. Det kalabor gusun a kum tamon ra det mugu pat una nubual ra o Iesu det in sot iai.
Det rop det wangon ma det masur.
Ikut a wasiso anun o God ke kis ubalandet, ra ka det in tur suano i, elar nama wit ra kalako wakakorin det. Det turpasi det wakak, ikut det in puku lakit una du bung ra a kum mamaut in nanpat, ma din ban laulau det, uni det nurnur una wasiso anun o God.
A taro det ben a kum nat liklik torom o Iesu sur in ubek aru lamano sapat netes un det. Ikut a kum nat na ususer det turbat det.
O Pailat i ting det lena, "Asau ra an pami un o naro ra mot watungi nama king anun a taro Juda?"
O Iesu i ususer det nama susut na wasiso elelar kai, ra i elar nam anundet a tastasman.
Ra o Iesu i inanos a musano ra a lamano i kong lena, "Un tur tiro numugu tan a taro rop."
Ra o Iesu i watungi tan a ino ra lena, "Una num a wakak na minabalu, un nan kut. A laulau na nion i sa pirso gusun o nutumlik."
Tu utna ra taio in nan pasi ma in ruk unin balano, ken uduri umatan o God. Ikut, a kum utna ra in pirso gusun a nuknukino, i ra in uduri umatan o God."
Ra o Iesu i ususer det ubalan in noworo ina rumu na etabor, i watungi lena, "Ilai ra a kum tene ususer tagun a Warkurai det watungi lena, a Karisito i a nutun o Dewid?
I milet melet, ra i tama detul, detul sa inep dumun melet, uni a matandetul i sa sunu doko. Ka detul tasman asau ra detul in balu i nami.
Una kum kilalo rop una kum lamlabino bung na lotu na Wanlakai, o Pailat i ser palos ru ara karabus ra a taro det sasaring suri.
ma i saring dekdeki lena, "A nutunglik, a ino, i sa ling na mat. Aiap, dar in nan ma un ubek a lamam sapat netes uni, sur in langolango ma in laun."
Dat in nem o God nama balandat rop, a nuknukin dat rop ma a dekdekin dat rop, ma dat in nem a kum paspasan dat elar nami ra dat nem dat ut. Ra dat in mur aru warkurai ri, i labo taun a kum etabor ma a kum etabor kai ra di tuntuni torom o God."
A tulu nat na ususer detul ngara doko, ma o Pita ke tasman asau ra in watungi. Ra i watungi mukut tan o Iesu lena, "Tene Ususer, i wakak ra dat in kis nin. Metul in pam lako tulu turturup, ara anumi, ara anun o Moses, ma ara kai anun o Elaija."
Ara kabo tisino, a wonom mawit na musano det. A mugano i nolin, ra i mat pas gusun anun a ino, ma katu nutunder.
Ra o Pita i wasiso dekdek toromi lena, "Kan ipul ru ui. Ra iau kai an iru tomo nam ui, i wakak kut." Ma a kum nat na ususer rop kai det watungi lenutra.
A langit ma a rakrakon bual der in rop, ikut anung a kum wasiso ken rop.
A laulau na nion i woiwoi pas, i gunu dekdek tar a natlik, ra i pirso gusuni. A natlik ra, i tamtama mukut elar nama minat, ma a susut na taro det lena i sa mat.
Una mugano bung una kum lamlabino bung na lotu na beret ra kalako is uni, ra di ser um doko a kum sipsip uni sur a labino bung na lotu na Wanlakai, a kum nat na ususer anun o Iesu det tingi lena, "U nemi sur met in nan urai, ma met in waninar andat a utna sur a labino bung na lotu na Wanlakai?"
Ra o Iesu i ting det lena, "Asau ra mot engaras uni?"
Ma i watungi tandet lena, "Mot in nan una rakrakon bual rop, ma mot in warawai nama Wakak na Wasiso torom a taro rop.
Ra o Iesu i balu det lena, "Dat in nan gisen bulung utiro un lako kum tamon milau, sur an warawai kai torom det. Uni i a kibino ra a wanpat suri."
I wan lilik taru usa numugu, i puku na urur tiro una piso, ma i wararing sur a du bung na minat in nan sakiti, ra gunuk a nemnem anun o God.
Ra det kisin una nun a kum etowo, uni i ususer det elar nam ara, ra a warkurai kura ut tano. Ke ususer det elar nama kum tene ususer tagun a Warkurai.
O Iesu i watungi lena, "Un nan! Anum a nurnur i sa utamtama pas ui." Uniutra i tamtama, ma i mur o Iesu una kisapi.
A ino ra, a ino Ponisia tagun a papor Siria, i awu sur a ino Juda. I saring o Iesu sur in lakro ru a laulau na nion gusun o nutunulik.
Ra an tulu ru det sur anundet a kum tamon nama munurak, det in bengbeng nanan una kisapi, uni ara taro tagun det, det wan ut tagitiro bakbak."
Ikut in pepetlai ra dat in watungi lena, 'Tan a taro'?" Det ngaran a taro, uni det rop det nurnur un o Jon lena i a poropet.
a nemnem sur a susut na utna, a kum sakino petutna, a kum torotoro, a kum sakino nemnem na pinindi, a nuknuk laulau sur tu utna anun taio, a petutna ra di mang laulau ara, a petutna ra taio i ulabo pasi ut, ma a kum tuptup na petutna.
O Iesu i wan tagitiro, ra i wanpat milau a tamon Tair, ma i ruk un ara rumu. Ke nemi sur taio in tasmani ra kura i, ikut ke pet lar pasi sur gong det tasmani.
Iau, a baptaiso mot nama danim, ikut i, in baptaiso mot nama Tokodos na Nion."
sur, 'det in tamtama ma det in tamtama, ikut ka det in tama lele i, ma det in longoro ma det in longoro, ikut ka det in tasmani. Ra gunuk det in tasman lele i, sako det in tupukus torom o God ma in unus ru anundet a kum sakino.'"
Anun a kum malu i kabang doko ma i pilpil, ra kataio taginin upiso in gos talapor pas tin namalu lenra.
O Iesu i wan gusun a tamon Tair ma i wan sakit o Saidon sur a du tasi Galili, ra i wanpat una papor Dekapolis.
Ma i pitar a dekdek torom det, sur det in lakro ru a kum laulau na nion.
