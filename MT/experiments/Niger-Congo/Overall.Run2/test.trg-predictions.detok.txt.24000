"Siku izo Ufalume wa kuulanga wizakuwa fana vino. Waja wali longo wasola mawenge yawo, wahita kuiting'hana na msolaji.
na mulumake yahahulika mbuli iyo na halonga mbuli yoyose, baho vilaho na vilagano vake vose vizamfunga muke iyo.
Mfalume wa Misili kawatanga Musa na Haluni na kawalongela, "Hiteni mukamulavile nhambiko Mulungu wenu muna iisi ino."
Ivo wasegela kuna mulima wa Mndewa Mulungu na wandusa mwanza wa siku nhatu. Sanduku da lagano da Mndewa Mulungu diwalongolela kwa siku nhatu, muladi wawawonele hanhu ha kuhumula.
Na tindiwalo da Mulungu dodifosa ilimu yose, dizaikaliza mizoyo yenu na nzewele zenu kwa kuilumba na Chilisito Yesu.
Vichikalile wose chigwa hasi, nihulika dizi donilongela kwa Chiyebulaniya, 'Sauli, Sauli! Habali konigaza? Haidahika bule weye kutowa teke dimwe muna ichikoga.'
Sambi nodeng'helela, si kwaviya nimgumani usungu, mbali kwaviya usungu umtendani muleke uhasanyi wenu. Kwaviya usungu umtendani muwe na usungu fana Mulungu viyawalondile wanhu wawe na usungu, mbali cheye hachiwatendile vihile bule kwa vovose.
Katenda ziga dodiumbigwe kwa shaba dodikalile na kalilo da shaba dodilavigwe na wanaake wowakalile womsang'hanila hana ihanhu ha kwingilila muna dihema da Mulungu.
Kwaviya cheye ni sang'hano ya Mulungu, kachitenda kwa kuilumba na Chilisito Yesu, chigendelele kusang'hana sang'hano zinogile ziya Mulungu ziyachisasale umwaka muladi chikale umo.
Mbali chaudele wa chihongwe kwizamkombola kwa kuliha mwanang'hondolo, mbali one hudaha kutenda ivo, kwizamkoma kwa kumbena isingo yake. Iviya kwizawakombola wanago wose wa chilume. Munhu sekeyeze haulongozi wangu makono muhala.
Mbali mweye mbwiya zangu walondwa, igangamizeni wenyewo muna uhuwilo wenu welile ng'hani, na tambikeni kwa Muhe Yelile.
Yesu kambwakila chinyamkela, "Nyamala, mulawe munhu ino!" Chinyamkela kamgwisa munhu ija hasi haulongozi hawo wose, kamulawa bila kumulumiza hata chidogo.
Yesilo mkulu wa nhambiko wa Midiani, mkoi wa Musa, kahulika mbuli zose Mulungu ziyawatendele Musa na wanhu wake Waisilaili, na viya Mndewa Mulungu viyawalavile Waisilaili muna iisi ya Misili.
Maabaho falasi imwenga kalawilila falasi mdung'hu, na ija yakwelile uchanyha yake keng'higwa udahi wa kusegeza tindiwalo muna isi na kuwatenda wanhu wakomigwe. Iviya keng'higwa zele kulu.
Ndugu zangu, nihulika kuwa wanhu wa kaye ya Chilowe wanilongela kuwa kuna ndwagi hagati yenu.
Na cheye chovimanya kuwa siku zose Mulungu kosang'hana hamwe na wanhu waja womulonda kwa unovu wake, kwa ichimu cha wanhu waja watangigwe fana viyalondile Mulungu.
Waja wowosang'hanila vinogile usang'hano wa kuhemba, woitendela wenyewo kuwa wanoga na wana ugangamavu mkulu muna uhuwilo wawo kwa kuilumba na Chilisito Yesu.
Iviya chochilondeka kwa waja wowosang'hanila muladi wawoneke wokwaminika.
Kulawa kabila da Manase, kabila da Yosefu, kakala Gadi mwana wa Susi.
Imwe wawo yoyatangigwe Agabu kema kwa udahi wa Muhe Yelile, kalotela kwa udahi wa Muhe Yelile kuwa kwizakuwa na nzala ng'hulu mwiisi yose. Iyo ilawilila chipindi chiya Kilaudiyo viyakalile mtawala.
Maabaho wamuwamba Yesu mumsalaba, na waigolela viwalo vake kwa kuvitowela mhiya.
Wanahina wadumba ng'hani na wailongela, "Ino iyo yelihi, hata beho na mawimbi vomuhulika?"
Abulamu kamuhuwila Mndewa, na kwa ichimu cha uhuwilo yake Mulungu kamtogola kanoga haulongozi hake.
Imwe wawo, Kayafa yoyakalile mkulu wa nhambiko mwaka uja, kawalongela, "Mweye hamuvimanyile chochose bule.
Kwaviya cheye cha wasang'hani wayetu hamwe na Mulungu. Mweye ni mgunda wa Mulungu, mweye ni chandusilo cha Mulungu.
Sitefano kakala kamema unovu na ludabwa lwa Mulungu, katenda vilaguso na mauzauza makulu kwa wanhu.
Mbavi yoibimbiliswe hezaibena bule, na chitasa chochiguma yosi hezazima bule, mbaka vondayachitende chigangamavu.
Abimeleki kamuuza Bulahimu, "Wanang'hondolo wano wa chike saba wouwabagule waidumwe fambulo jake choni?"
Maabaho Yosefu kawauza, "Mommanya Labani mzukulu wa Naholi?" Wamwidika, "Ona chimmanya."
Kwaviya Chilagano chino ni chenu na wanenu na wanhu wose weli kutali na chila munhu Mndewa Mulungu, Mulungu wetu yondayawatange mwenyewo."
"Wanaake wa Selofehadi wolonga kweli. Weye kwizaweng'ha uhazi hamwe na ndugu wa tati yawo, nawo wezakwing'higwa uhazi wa tati yawo.
kwaviya koilola mwenyewo na kusegela, bahobaho kozimiza viya viyeli.
Maabaho mfalume kamuuza, 'Mbwiyangu, vino kwingilaze hano bila walo da zengele?' Mbali munhu ija hadahile kumwidika bule.
Musa kakala uko kwa Mndewa Mulungu siku malongo mane, imisi na ichilo, hadile ndiya wala kung'wa chochose. Maabaho kandika uchanyha ya vibawo ivo mbuli za lagano, ndagilizi longo.
Bahobaho imwe wawo kakimbila, kagala dodoki, kadivabika muna isiki na kudika muna ulumango. Maabaho kamwing'ha Yesu yang'we.
Mwizaitenda mwambule mwiko kwa wanyama wawo, yoyose yondayadalise mitufi yawo kezakwambula mwiko mbaka ichigulogulo.
Na one mweye one hamutogoliligwe kwika vinhu vili va munhu imwenga, yelihi yonda yaweng'he vinhu venu mweye wenyewo?
Maabaho Yuda kamulongela Tamali mkoi wake, "Kala mgane muna ikaye ya tati yako mbaka Shela mwanangu vondayale." Yuda kavimanya kuwa one yahadanganika fana viya ndugu zake, iviya kadanganika. Ivo Tamali kahita kukala kuikaye ya tati yake.
Sekeutogole chinhu chochiwoneka chinogile kumwako chilongeligwe chihile.
"Sekeulave damu hamwe na magate yagumigwe lusu, hebu sekeusigaze nhambiko ya Pasaka mbaka imitondo.
Zuwa vidikalile doswa, wanhu wamgalila Yesu wanhu wowakalile na mitamu mbasakanyo, nayo kawekila makono chila imwe viyakalile mtamu, nayo kawahonya.
Maabaho kawalongela wanahina wake, "Mavuno ni mengi, mbali wagobolaji ni wadodo.
muladi mutende ugima wenu na nzewele zenu vigalusigwe kaidi.
Mbali Yesu kamuhindukila Petili, kamulongela, "Segela kuchisogo changu, Lufyende! Weye kwa ching'hwaso kumwangu! Kwaviya magesa yako siyo ya Mulungu, ila ya chiunhu!"
One miyaka ihawa mingi kwizaongeza bei, mbali one ihawa midodo kwizaihunguza bei, kwaviya viya viyaviya vichuuzigwa kwa kuinzana na mazao yake,
"Kwizatengeneza panzia da nyuzi za langi ya buluu na za zambalau na ndung'hu na walo dinogile dibotigwe kwa ichimu cha hanhu ha kwingilila muna dihema. Panzia ijo kwizadihamba vinogile.
Vino yelihi yeli na ubala na umanyi kumwenu? Nayalaguse kwa ugenzi wake unogile kwa sang'hano zake zozitenda kwa unyendanyenda wouwoneka kwa ubala.
Kawatuma uko Betelehemu, kawalongela, "Hiteni mukamzahile ng'hani imwana ija, na vondamumuwone, nilongele mbuli ija muladi na niye iviya nihite nikamtosele."
Imwe wa walangulizi wa Chiyahudi kamuuza Yesu, "Mfundiza unogile, nitende choni niupate ugima wa siku zose"?
Musa na Haluni wasola walume wawo, wowatangigwe kwa mazina yawo.
Maabaho Mwihi kamsola Yesu kahita kuna dibululu jelile, kamwika kuichisuwili cha Ikaye ya Mulungu.
Iviya mwizalava bebelu da luti kwa ichimu cha nhambiko ya uhasanyi, hamwe na nhambiko ya kutimbula na nhosa yake ya usage na nhosa yake ya ching'waji.
Labani kamuuza Yakobo, "Kutenda choni? Kunivwizila na kunisola wandele zangu na kuwagwila kuna ing'hondo.
Mwizagaligwa haulongozi ha watawala na wafalume kwa ichimu changu, kuwa ukalangama kumwawo na kwa wanhu weli siyo Wayahudi.
Fana viya Yamaandiko Yelile viyolonga, "Hawamdumba Mulungu bule."
Sekemuilumbe, ila kwa kuitogolela mweye wenyewo muhala muladi mudahe kutosa kwa lusita, maabaho mubwele kaidi kwa Mulungu, muladi Lufyende sekeyawageze kwaviya mwabule kulinganya.
"Mndewa Mulungu vondayamgaleni muna iisi ya Kanaani na kumwing'hani isi iyo, fana viyawalahile wasaho zenu,
Walangulizi wa Wayahudi waiuzagiza, "Kalonda kuhita kulihi mbaka cheye hachidaha kumsondelela? Vino kolonda kuhita kwa Wagiliki wowaimwagile muna iisi yetu, na kuwafundiza Wagiliki?
Vinikalile Yelusalemu, wakulu wa nhambiko na walala wa Chiyahudi wanilongela mbuli yake na wanilonda nitagusigwe.
Kwaviya teng'hu vomuiting'hana hamwe fana wahuwila, nohulika kuwa muna kuigola, na nohulika kwa nzila zimwenga kuwa ivo.
Mbali uyepule na malongelezo ya uvwizi, na sekeumkome munhu yelibule uhasanyi hebu munhu yokwaminika. Kwaviya niye sizamtagusa yelibule uhasanyi.
Kamulahila kwa kuilaha kumwing'ha chochose chondayampule.
Chila mbiki womanyika kwa sang'hano zake. Wanhu hawaguma nhini muna imiwa, hebu zabibu muna zimbigili bule.
Mbali Mfalisayo imwe yoyatangigwe Gamalieli, munhu yoyakalile mfundiza Malagilizo yoyahulikike na wanhu wose, kema haulongozi ha ichitala, kalagiliza watumigwa walavigwe kunze kwa lusita ludodo.
Teng'hu zahileni Ufalume wa Mulungu, maabaho Mulungu kezamwing'hani yayo yose.
Nomwandikilani mweye wana, kwaviya mummanya Tata. Nomwandikilani mweye china tata, kwaviya mummanya Yesu Chilisito yeli baha kulawa mwanduso wa kulumbigwa kwa zisi zose. Nomwandikilani mweye wabwanga, kwaviya mumuhuma Mwihi ija. Nomwandikilani mweye wanangu, kwaviya mummanya Tata.
Maabaho kabwela kaidi, kawafika wanahina wake wagona, meso yawo yakala vuwevuwe.
Kwaviya meso yanguwaiwona ukombola wako,
Labani kamulongela Sala, "Nomwing'ha lumbu jako vihande elufu imwe va hela, iyo ni maliho kwa ubananzi wako haulongozi ha wanhu wose weli hamwe na weye. Vinoga kukutenda kwihile."
Yesu viyakalile Yelusalemu muna didugila da Pasaka, wanhu wengi wawona vilaguso na mauzauza yoyatendile, wamuhuwila.
Pilato kawauza, "Molonda nimulekelele Mfalume wa Wayahudi?"
Mama iyo kailongela mwenyewo, "One nihadalisa walo jake, nizahona."
Muladi kwa kwiza kwangu kaidi kumwenu, mwizadeng'helela ng'hani muna ukuilumba na Chilisito Yesu kwa ichimu changu.
Sekemuje nyama yoyose ili na damu hebu sekemutende uhawi hebu uhawi.
Mbali kasunha utumbo na migong'ho, kavitimbula mchanyha ya nhambiko ya kutimbula mchanyha ya lupango.
Chowona kuwa munhu kotogoligwa kanoga haulongozi ha Mulungu kwa nzila ya uhuwilo na siyo kwa kutenda viyolonda Malagilizo.
Na walotezi wa uvwizi wengi wezalawilila na wezawavwizila wanhu wengi.
Munhu yoyakalile kabava, sekeyabawe kaidi, mbali yaisang'hane usang'hano, yatende chinhu chinogile kwa makono yake mwenyewo, muladi yadahe kumwing'ha chinhu munhu yeli na uzidilwa.
Wezakuwa na udahi wa kuhinda ulanga muladi mvula sekeitonye siku zose za kulotela kwawo. Wezakuwa na udahi wa kugalula mazi kuwa damu na kuitowa isi kwa mahulo mbasakanyo chila lusita vowolonda.
Maabaho uvike vinhu ivo vose muna yamakono ya Haluni na wanage wa chilume, maabaho uvinule uchanyha kuwa chilaguso kwa kumulavila Mndewa Mulungu nhambiko.
Kwaviya kwa mbuli zako weye kwizatogoligwa kunoga haulongozi ha Mulungu, na kwa mbuli zako weye kwizatagusigwa."
Munhu yoyose viyogezigwa sekeyalonge kuwa kagezigwa na Mulungu, kwaviya habule munhu yoyodaha kugezigwa na vinhu vihile, na yeye hamgeza munhu yoyose bule.
Muhamulola goya munhu ija yoyaiyawale viwalo vinogile, na kumulongela, "Hita ukakale hano hanhu hanogile," mbali kumulongela ngayengaye ija, "Ima weye teng'hu haja, hebu kala hasi hana yamagulu yangu,"
Yesu viyawonile wageni viwakalile wosagula hanhu ha mwanduso kuja ndiya, kawalongela simwe dino,
Siku ya longo na saba ya mwezi wa saba, safina ifika kuna imilima ya Alalasi.
Kwaviya uhasanyi, kwa lagilizo ijo upata nzila ya kunivwizila, na kwa lagilizo ijo unikoma.
Ivo wahita himahima kuna yamabululu yose, na wawapapiza watamu muna yamaguluti, hanhu hohose howahulike kuwa Yesu kauko.
Mbali msang'hani ija yahawa yehile na kailongela mwenyewo, 'Mwenevale wangu kezakalama.'
Yesu katenda mauzauza yamwenga mengi haulongozi ha wanahina wake, yaja hayandikigwe muna ichitabu chino.
Mndewa Mulungu kamwidika, "Yelihi yoyamwing'hile munhu mulomo, hebu yelihi yoyamtendile munhu kuwa chinziwi hebu bubu, hebu yondayadahe kuwona hebu kuwa chipofu? Vino siyo niye Mndewa Mulungu?
"Vondaugobole mizaituni muna imizaituni yako, sekeubwele kudondola matambi ya zaituni mwanza wekaidi, ila walekele nyambenyambe na wachiwa na wagane.
One chimvuguya icho chihalawilila muna diwalo, dihawa da langi ndung'hu hebu da langi ndung'hu, basi mkulu wa nhambiko kezagong'ondigwa kuwa chimvuguya icho.
Enosi viyakalile na miyaka malongo kenda, kamweleka mwana zina jake Kenani.
Yuda kalonga ivo siyo kwaviya kawagesa ngayengaye, mbali kalonga ivo kwaviya kakala mbavi. Kakala kokwamha mkoba wa hela na kakala kohoka chiya chikigwe umo.
Wafunga mbahasha zizamile na kuzika mmayega ya wanhu, mbali wawo wenyewo hawalonda hata kwinula chidole chawo muladi kuzihindula.
"Habule mbiki unogile wokwima matunda yehile, na habule mbiki wihile wokwima matunda yanogile.
Mwinuke, chihite! Loleni ija yonihinduka kammabehi!"
Waisilaili viwasegele Sukosi weka lago jawo uko Esamu, mumgwazo wa chuwala.
Yesu kengila muna ingalawa imwe ikalile ya Saimoni, kamulongela yawagale ingalawa ndodo ya mazi sekeyanduse kulawa mhwani. Kakala mwiingalawa, kandusa kuwafundiza wanhu.
Siku yesaba mkulu wa nhambiko kezamulola kaidi. One ihawa utamu wa mbende hawenele bule muna imbende, basi kezagong'onda kuwa munhu iyo kela, iyo ni uhele muhala. Munhu iyo kezafuwa viwalo vake, nayo kezakwela.
Mbaka siku ija viyasoligwe kuchanyha kuulanga, viyakomeleze kuweng'ha ndagilizi kwa nzila ya Muhe Yelile waja watumigwa woyawasagule.
Waja wowatogoligwe kuwa walangulizi, iyo siwona chimu bule kumwangu, kwaviya Mulungu habagula. Ivo wanhu waja wowatogoligwe kuwa walangulizi hawanigalile chochose.
Chilisito kagaligwa yakomigwe kwa ichimu cha uhasanyi wetu, maabaho kazilibuka muladi chitogoligwe chinoga haulongozi wa Mulungu.
Kwa siku sita Mndewa Mulungu kalumba ulanga na isi na bahali na vinhu vose vili umo, mbali siku yesaba kahumula. Kwa ivo Mndewa Mulungu kaitemela mate Siku ya Mhumulo na kaitenda yele.
na kalonga, "Siyo, wambwiya zangu, sekemutende chinhu chihile fana icho.
Kenani viyakalile na miyaka malongo saba, kamweleka mwana zina jake Mahalaleli.
Wafalume wa isi wailunga hamwe, na watawala waiting'hana hamwe kuwa hamwe, kumuhasanya Mndewa Mulungu na kumuhasanya yeye yoyasaguligwe na Mulungu kuwa Mulopozi.'
Mulungu kalonda ulotezi uwo ukomelezeke lusita lwikamilike, kulumbiliza vinhu vose kuulanga na mwi isi, kwa kulangulizigwa na mulangulizi imwe, niiyo Chilisito.
Peta yose ya wanyama wa nhambiko za tindiwalo ikala ng'ombe walume malongo maidi na wane na mabebelu ya ng'hondolo malongo sita na mabebelu ya luti malongo sita na wanang'hondolo walume malongo sita. Wano wakala nhambiko za kwikigwa kwa sang'hano yelile kwa ichimu cha kuluboboda ulupango kwa mavuta.
Munhu yoyose yoja mavuta ya mnyama yoyalavigwe nhambiko kwa Mndewa Mulungu kwa moto, kezawingigwa na wanhu wake.
Wamulongela, "Chilongele, one weye iyo Chilisito Chilisito." Yesu kawedika, "One nihamulongelani, hamwizatogola bule.
Mapanzia yose ya hema da Mulungu na ya luwa luzunguluke hema ijo yakala ya shaba.
"Chilongele, mbuli izo zizalawilila zuwaki vino vinhu ivo vizalawilila zuwaki? Na chilaguso chaki chondachilawilile kulagusa kuwa mbuli izo zose zahabehi kwiza?"
Kainama kaidi na kandika hasi.
Ndugu zangu nowalamba muiteganye nawo, muiteganye na wanhu waja wowagala tindiwalo na kuwagiza na kusondelela mafundizo yaja yomufundizigwe.
Haluni na wanage wezakuja ndiya isigale, mbali sekeidigwe lusu hanhu helile. Wezakuja hana uluwa lwa hema da Mulungu.
Mkulu iyo kawalagiliza mtuka ume. Maabaho wose waidi wahulumuka kulawa muna yamazi, Filipo na mkulu ija wabatizigwa na Filipo.
"Sekeumbamanye nyambenyambe hebu sekeumgaze, kwaviya na mweye mukala nyambenyambe muna iisi ya Misili.
Mndewa Mulungu kamulongela Musa, "Walongele Waisilaili, 'Mweye ni wanhu muli na mizoyo midala. One nihailumba na mweye kwa lusita luguhi muhala, nizawadanganiza. Lelo soleni mahambo yenu na niye nizalamula chondanimtendeleni.' "
Ivo ivo munhu yanogile kolava vinhu vinogile muna umoyo wake vivikigwe ngama ya moyo wake, na munhu yehile kolava vinhu vihile muna umoyo wake vivikigwe ngama ya moyo wake. Kwaviya munhu yoyose kolonga kwa mulomo wake chiya chimemile muna umoyo wake.
Viwamuhambule viwalo vake, wamuyawaza walo dung'hu.
Kwaviya kuna Mulungu imwe muhala na iviya kuna mulamuzi imwe hagati ya Mulungu na wanhu, munhu iyo ni Chilisito Yesu,
mbali kasoligwa mbaka Paladiso, uko kahulika mbuli hazidaha kusimuliligwa, mbuli ziya hailondeka bule munhu kuzifambula.
"Sekeuhande ng'ombe lume yoyafungigwe nila na chihongwe.
Tati yake na mami yake viwamuwonile wazanywa ng'hani, mami yake kamuuza, "Mwanangu, habali kuchitendela vino? Tati yako na niye chikala chikuzahila chila hanhu kwa luholozi."
Weye muke, kovimanyaze fana kwizamkombola mulumako, hebu weye mulume, kovimanyaze fana kwizamkombola muke wako?
"Yano ni malagilizo kusonhela nhambiko ya ubananzi, nhambiko yelile ng'hani.
Mulungu kamulaganila Bulahimu na lukolo lwake. Mbali Maandiko Yelile hayalongile, "Na lukolo lwako," ila kalonga kwa wanhu wengi, mbali kalonga "Na lukolo lwako," ni munhu imwe, niiyo Chilisito.
Ivo kwaviya chihanda mbeyu za chimuhe kumwenu, vino si mbuli ng'hulu one chihavuna vinhu venu va chiisi?
Yesu kalonga mbuli zino zose kwa lung'husesa lwa wanhu kwa masimwe. Halongile chochose bila masimwe.
Bululu jose jenela hengelehengele na hengelehengele, wawamha Gayo na Alisitaliko, wanhu wa Makedoniya wakalile muna umwanza umwe na Paulo. Wose wakimbila mbaka hanhu ha miting'hano, wawagwila.
" 'Muna isiku ya longo na tano ya mwezi wa saba, vondamukomeleze kugobola vinhu vose vihandigwe muna iisi, mwizamtendela dugila Mndewa Mulungu kwa siku saba, siku ya mwanduso ni siku ya kuhumula na siku yenane ni siku ya kuhumula.
" 'Mbali one munhu imwe muhala yahatenda uhasanyi bila kuilunga, kolondeka yagale nhambiko ya uhasanyi wake kwa luti muke wa mwaka umwe.
Munhu yoyose yolema kuisondelela na mafundizo ya Chilisito mbali koileka, munhu iyo kabule Mulungu. Na munhu yoyose yogendelela kuisondelela na mafundizo ya Chilisito, iyo iviya kana Tata na Mwanage.
Kolineliyo kamwidika, "Siku nne zifosile, saa fana ino saa kenda imisi nikala notosa mwiikaye yangu. Bahaja munhu yavalile viwalo vizelu chwee kema haulongozi wangu,
Hata ingawa hawawonile bule chimu chochose chihile chochimulonda yakomigwe, wapula Pilato yakomigwe.
Chizagazigwa chila hanhu, mbali hachizadanganizigwa bule, china manhesa, mbali hachibwela kuchisogo bule.
Ivo Abulamu kasegeza mahema yake na kahita kukala habehi na mibiki mikulu ya Mamule uko Hebuloni, uko kamzengela Mndewa Mulungu lupango.
"Maabaho sola mabwe maidi ya salidoniki na uandike uchanyha yake mazina maidi ya wana wa Isilaili.
Yesu kawafundiza mbuli nyingi kwa masimwe. Muna yamafundizo yake kalonga,
Mbali munhu yoyose yokala muna ikweli kokwiza muna dibung'hulo, muladi sang'hano zake zilagusigwe kuwa zitendeka kwa kuilumba na Mulungu."
Ivo Sauli kakala nawo, kahita chila hanhu muna dibululu da Yelusalemu, kandusa kuwapetela wanhu kwa zina da Mndewa bila kudumba.
Ivo muiteganye ng'hani viya vimukala, sekemuwe fana wabozi, mbali fana wabala.
Diyelo, muna dibululu da Daudi, mkombola mweye kelekigwa, iyo Chilisito Mndewa.
Mulungu kachitanga isi inyalile "Isi inyalile" na yamazi yose yaiduganye kayatanga "Bahali." Mulungu kawona kuwa vinoga.
Kezakuwa mkulu kufosa chila chinhu chitangigwa Mulungu hebu chinhu chochose chotambikiligwa na wanhu, kezaitenda mwenyewo kuwa mkulu ng'hani muna Ikaye ya Mulungu na kezalonga yeye ni Mulungu.
Yesu kamuuza tati yake, "Vino mwanago katenda vino lusita lwaki mbaka sambi?" Nayo kedika, "Kusongela viyakalile mbwanga mdodo."
Wanhu wazanywa ng'hani, waiuza wenyewo, "Mafundizo yano yelihi? Munhu ino kana udahi na udahi wa kulava vinyamkela, nawo wolawa!"
Ivo vinyamkela wamulamba Yesu, "Chitume chikawengile nguluwe waja na uchilekele chikawengile."
Wausola lukuli lwa Yesu na wauzingiliza muna sanda ya chitani inogile hamwe na mavuta ya kunung'hila goya fana Wayahudi viwolondeka kutenda.
Kwaviya munhu yoyose yoja na kung'wa bila kuvimanya lukuli lwa Mndewa, koja na kung'wa nhaguso kumwake mwenyewo.
Na yahamuwona, kezawatanga mambwiya zake na wakaya wayage na kuwalongela, 'Deng'heleleni hamwe na niye, kwaviya nimpata hela yangu yoilagale!'
Kachitanga bululu ijo Shiba, na mbaka diyelo bululu ijo ditangigwa Belisheba.
Mbali Sihoni hawalekile Waisilaili wafose muna iisi yake, kawaduganya wakalizi wake wose, wahita kuchuwala kuitowa nawo. Viyafikile habehi na bululu da Yahasa, kahita kuitowa nawo.
Wawo wezasang'hana na mweye na kusang'hana sang'hano zose zozisonhela hema da Mulungu, habule munhu imwenga yondayadahe kukwenhuka habehi na mweye.
Wafalume wa isi waja watendile ugoni hamwe nayo na kuideng'heleza hamwe nayo, vondawawone yosi da moto woudilunguza bululu jake, wezalila na kumuombolezela.
Kwizalonga, 'Ni va msang'hani wako Yakobo, vitumetume vino ni vitumetume vovitumile kwa mwenevale wangu Esau, nayo kachisondelela kuchisogo chetu kokwiza.' "
Ivo kusongela sambi hachimulola munhu yoyose kwa meso ya wanhu, hata fana umwaka chimulola Chilisito kwa meso ya wanhu, mbali sambi hachimulola ivo bule.
Mfalume wa Misili kawatanga Musa na Haluni na kawalongela, "Mpulileni Mndewa Mulungu yawasegezeni mabula yano yamulawile kumwangu na kwa wanhu wangu. Niye nizawaleka wanhu wenu wahite kumulavila nhambiko Mndewa Mulungu."
"Zindilileni na mutende vinhu vose vinimulongeleni, sekemutambikile mazina ya milungu imwenga hebu sekemutambikile milungu imwenga.
"Siku izo mwanage imkulu kakala kumgunda. Viyakalile habehi na kufika mwiikaye, kahulika nyila na wanhu wovina.
Kalotela, kalonga, "Balaamu mwana wa Beoli kolonga, Munhu ija yoyagubuligwe yameso,
Kulawa isi iyo kahita Ashulu, uko kazenga mabululu ya Ninawi na Lehoboti Iili na Kala,
Watumigwa waja wahita, wafika chila chinhu fana Yesu vayawalongele.
Kuuhelelo wanhu wakalile hana ibendela ya kabila da Dani wasegela hana ibendela yawo, bumbila dimwe dimwe dimwe, wakala hachisogo cha mabumbila yose. Mulangulizi wawo kakala Ahiezeli mwana wa Amishadai.
Wawo wema na wamulava Yesu kunze ya dibululu, wamsola mbaka kuna inhembeti ya mulima haja bululu jawo vidizengigwe, muladi wamwase hasi kulawa kuna umulima mkali.
Muna iisi yose yondamwing'higwe iwe yenu, mwizakombola isi.
Vinikalile nolonga, Muhe Yelile kawahumulukila wawo fana viya viyachilawilile cheye baho mwanduso.
Leya kapata wimo kaidi na kaibasula mwana imwenga wa chilume na kalonga, "Lusita luno nizamwing'ha hewela Mndewa Mulungu." Ivo kamtanga zina jake Yuda. Maabaho kaleka kulela.
Sekemudilige zina jangu jelile, mbali molondeka nitogole kuwa yelile kwa Waisilaili. Niye niiyo Mndewa Mulungu yoniwatenda wele.
Mweye walume, wanogeleni wake zenu na sekemuwawonele usungu.
Mulungu kahatanga hanhu baho "Ulanga." Iwa imitondo iwa ichigulogulo, siku yekaidi.
Na uwalongele wanitendele hanhu helile, muladi nikale hagati yawo.
Lusita ulo nimulongelani, 'Mweye muwa mbahasha zizamile ng'hani kumwangu niidumwe.
Lelo sili ya nhondo saba zouziwone muna umkono wangu wa kulume na vinhu va kwikila vitasa viya saba va zahabu niivo vinifisike. Nhondo izo saba ni wasenga wa kuulanga wa mabumbila ya wahuwila wa Chilisito saba, na vinhu ivo saba va kwikila vitasa ni mabumbila ya wahuwila wa Chilisito saba.
isi igubuka na kuwamela, wawo na wanhu wa muna ikaye yawo na bumbila da Kola na vinhu vawo vose.
Mbali nabule chinhu chochose cha kumwandikilani kusonhela Mndewa, ivo nimgala haulongozi henu na haswa haulongozi hako weye Mfalume Agilipa, muladi one ihawa muhapetigwa vinogile, nidahe kupata chinhu cha kwandika.
Mulungu mwenyewo kachitendela cheye chiwe na mpango uwo, na kaching'ha Muhe Yelile yawe chilaguso cha vinhu vose viya viyalongile kezakwiza.
Wanhu wose wowolonda kukala kwa kumnogeza Mulungu kwa kuilumba na Chilisito Yesu wezagazigwa iviya.
Mndele iyo kakala lumondo ng'hani, mhambe ija haibandame na mulume. Ivo kahumuluka kuna inzasa, kamemeza nongo yake ya mazi, na kakwela uchanyha.
Petili kamuuza, "Nilongele, vino muchuuza mgunda kwa hela zino?" Tamali kamwidika, "Ona, chichuuza kwa hela zino."
Na waja Mulungu woyawasagule kulawa mwanduso, kawatanga, na waja woyawatangile wanoga haulongozi wake, na waja woyawatogole wanoga haulongozi wake, iviya kaweng'ha ukulu wake.
Lekamana chowandikila mbuli zino muladi deng'ho jetu dimanyike ng'hani.
Mkulu iyo kawauza kaidi, "Molonda nimulekelele yelihi mwa iwanhu wano waidi?" Wamwidika, "Balaba."
Maabaho Haluni kayenula uchanyha vidali na chima cha kulume haulongozi wa Mndewa Mulungu kuwa nhambiko ya kwinuligwa uchanyha kwa chilaguso, fana viya Musa viyalagilize.
Pilato kamuuza, "Weye iyo Mfalume wa Wayahudi?" Yesu kedika, "Ona, ivo viulonga."
"Wano ni mawalo yondayafuwe, chifuko cha muimhambaga na chizibawo na ng'hanzu na joho dikigwe goya na chilemba na mkwiji. Wano wezakuwa wa kuvala Haluni ndugu yako na wanage, muladi wanisang'hanile fana wakulu wa nhambiko.
Hamje gate wala hamung'wile divai hebu upele wowose. Nitenda vino muladi muvimanye kuwa niye niiyo Mndewa Mulungu, Mulungu wenu.
Yayo yose yalawilila yapate kufika yaja yalongigwe na mulotezi wa Mulungu,
Tendeni wawo wawe welile, kwaviya wawo wolava ndiya ya Mulungu wenu. Kumbukeni kuwa welile, kwaviya niye Mndewa Mulungu nyela, yonimtendani welile.
Mulungu kalonda cheye kulawa umwaka chiwe wanage kwa nzila ya Yesu Chilisito, fana viyalondile mwenyewo.
" 'Kwizagaya! Kwizagaya! Kwizagaya weye bululu kulu! Kukala kuiyawala mawalo ya chitani inogile na ya langi ya zambalau na ndung'hu na kuihamba kwa zahabu na mabwe ya hela nyingi na lulu.
Hamwande kamweleka mwana wa chike, kamtanga zina jake Dina.
"Pulileni na mweye mwizakwing'higwa, zahileni na mweye mwizapata, hodizeni na mwizavuguliligwa.
"Mbali munhu ija yoyakalile komulumiza miyage, kamsung'ha Musa hamgwazo na kumulongela, 'Yelihi yakwikile weye kuwa mtawala na mulamuzi wetu?
Yesu kawauza, "Musa kawalagiliza choni?"
Maabaho Mndewa kanilongela, 'Hita, kwaviya nizakutuma kutali kwa wanhu weli siyo Wayahudi.' "
Wanage Gadi wakala Sefoni na Hagi na Shuni na Eshiboni na Eli na Alodi na Aleli.
Kwaviya hadahile kuliha dideni diya, mwenevale wake kalagiliza yeye na muke wake na wanage na vinhu vake vose waguliligwe, na dideni ijo dizalihigwa.
Kolondeka yatendeligwe fana msang'hani wa kulihigwa hebu mfosanzila yokala hamwe na mweye kwa lusita ludodo, nayo kezasang'hana mbaka mwaka wa kubweleza.
Mbwanga imwe yatangigwe Eutiko kakala yakalile muna dizonzo, na Paulo kagona nhongo ng'hani. Kahulumuka kulawa kuchisuwili chitatu, wamsola kadanganika.
Mbali kawalamula sekewawalongele wanhu wamwenga mbuli zake.
Chino niicho lagilizo kulu na da mwanduso.
Mbwanga imwe kakala komsondelela Yesu, kayawala viwalo vidi va chitani muhala. Ivo wamgwila na wamtataliza.
Mhanda ino ya ukalangama hamwe na mhanda ino ya ukalangama, ilagusa kuwa niye sizaloka mumgwazo wa mhanda ino na kukulumiza, na weye iviya hwizaloka mumgwazo wa mhanda ino na mhanda ino hamwe na niye, hebu hwizanilumiza.
"Sekeudumbe, weye bululu da Sayuni! Lola mfalume wako kokwiza, kakwela mwana chihongwe!"
Ivo wakulu wa nhambiko na Mafalisayo waiting'hana hamwe na chitala, waiuzagiza, "Tende choni? Munhu ino kotenda vilaguso vingi va mauzauza.
"Mbali one muhalema kutenda ivo, mwizamuhasanya Mndewa Mulungu na mwizapata maliho ya uhasanyi wenu.
Maabaho kwizadihaka hema da Mulungu hamwe na sanduku da lagano,
"Zindilileni chigangamavu malagilizo na ndagilizi za Mndewa Mulungu, Mulungu wenu zoyamulagilizileni.
Nizawagalila nzala, matamu makulu na hulo dihile, nizawagalila meno mkali ya wanyama wa kumbago na sumu za mazoka zoziwatenda wanhu watambala muna timbwisi.
Yakobo na wanhu wose wowakalile hamwe nayo wafika Luzu, iviya yotangigwa Beseli, muna iisi ya Kanaani.
Yesu kengila Yelusalemu, kahita mwii Kaye ya Mulungu, uko kalola chila chinhu. Viifikile chigulogulo, kahita Besaniya hamwe na waja wanahina longo na waidi.
Bulahimu kalonga, "Lelo nilonda kulonga na Mndewa Mulungu, one wahawafika wanhu malongo maidi?" Mndewa Mulungu kamwidika, "Sizadinanga bule dibululu ijo one nahawafika wanhu malongo maidi."
na mbende za mabebelu ya ng'hondolo zihakigwe langi ndung'hu, na mbende za wanyama wa mwiibahali na mibiki ya mkenge,
Maabaho Mndewa Mulungu kagala moto wa chibiliti kulawa kuulanga kwa Mndewa Mulungu uchanyha ya Sodoma na Gomola.
Yesu viyengile mnyumba, wanahina wake wamuuza Yesu chinyele, "Habali cheye hachidahile bule kumulava chinyamkela?"
Bahobaho viwalavile kunze, imwe wawo kawalongela, "Kimbilile kwa tindiwalo! Sekemulole kuchisogo, hebu sekemwimize kuchuwala chochose muna iisi inyalile, kimbilileni kuimilila kuna ulugongo, buleivo mwizadanganizigwa."
Paulo na ndugu yetu Sositene, nowatangigwa kwa malondo ya Mulungu niwe mtumigwa wa Yesu Chilisito.
Nolondeka niigode, mbali iyo si chinhu cha kuigoda, ila nizasondelela malaguso na magubulo yalawile kwa Mndewa.
" 'Mhaka yenu ya ubanzi wa kasikazi mwizatula mkuza kwandusila Bahali ya Meditelaniya mbaka mulima wa Holi,
Ivo hamuhungukilwa na chitumetume chochose cha Muhe Yelile lusita vomugozela ng'hani Mndewa wetu Yesu Chilisito vondayagubuligwe.
Kukala lung'husesa lukulu lwa nguluwe wodimigwa muna umulima. Nawo wamulamba Yesu yawalekelele wengile nguluwe wawo, nayo kawalekela.
Mndewa Mulungu kamulongela' "Ino iyo isi yoniwalaganile Bulahimu na Isaka na Yakobo na nilonga, 'Nizaweng'ha welesi wenu.' Nikuleka uwone kwa meso yako mwenyewo, mbali hwizaloka muna iisi iyo bule."
Vino niipatila choni kwa kumtuma munhu yoyose kumwenu? Vino niipatila choni kwa kumtuma kumwenu?
Wose wamemezigwa Muhe Yelile, na wandusa kulonga ulonzi umwenga fana Muhe viyaweng'hile udahi wa kulonga.
"Haluni kezakwingila mgati ya hema da Mulungu na kudihambula mawalo yake ya chitani yoyawaiyawale viyokwingila hanhu helile ng'hani. Maabaho kezaleka mawalo yayo.
Yesu kamuuza, "Yandikigwaze muna Yamalagilizo ya Mulungu yoyamwing'hile Musa? Vino kosoma choni?"
Iviya na mweye kwa kunze mowoneka munoga kwa wanhu, mbali mgati mmwenu mumema udelenya na wihi.
Mbali Helode mfalume kambwakila Helode kwa ichimu cha Helodiya muke wa sekulu wake, na kwa ichimu cha yaja yehile yoyatendile.
Nolonda wiilahe kwa zina da Mndewa Mulungu, Mulungu wa ulanga na Mulungu wa isi, kuwa hwizamsolela muke mwanangu kulawa muna iisi ya Kanaani yonikala.
Kwaviya Mwana wa Munhu hezile kusang'haniligwa bule, mbali kusang'hanila na kulava ugima wake kwa ichimu cha kukombola wanhu wengi."
Iviya mwizalava bebelu da luti kwa ichimu cha nhambiko ya uhasanyi, hamwe na nhambiko ya kutimbula na nhosa yake ya usage na nhosa yake ya ching'waji.
Wahulika mbuli ya Gamalieli na wawatanga watumigwa waja muna ikaye, wawalagiliza walanhigwe mibalati na wawalagiliza sekewatagusigwe kwa zina da Yesu kaidi, maabaho wawaleka wahite.
Kwa uhuwilo mhongono za Yeliko zigwa, wanhu viwazizunguluke kwa siku saba.
Maabaho kawalola wanhu wowakalile wamzunguluka, kalonga, "Wano wawo mami yangu na wawo ndugu zangu!
Walondwa wangu, ingawa nikala nolonda ng'hani kumwandikilani mbuli ya ulopozi uja wochiupata wose, niwona yolondeka nimwandikileni muladi muigombele kwa ichimu cha uhuwilo uja woweng'higwe wanhu wa Mulungu mwanza umwe muhala.
Yesu kawalola wose, kamulongela ija yahololile mkono, "Golosa mkono wako." Nayo kagolosa mkono wake, na uhona.
"Mwahafunga kuja, sekemuwe na luholozi fana viwotenda wadelenya, kwaviya wobojoga vihanga vawo muladi walaguse kwa wanhu kuwa wofunga kuja. Nowalongeleni kweli wawo wamala kuhokela gweko jawo jose.
Maabaho Mndewa Mulungu kamulongela Musa, "Golosa mkono wako umwamhe chisiginho chako." Musa kagolosa mkono wake kamwamha inyoka, nayo kagaluka kaidi kuwa mhome.
Kwaviya Yamaandiko Yelile yolonga, "Lola nika dibwe dinogile kufosa mabwe yose ya kuzengela dodisaguligwe na Mulungu uko Sayuni, na habule munhu yoyose yomuhuwila kezapata chinyala bule."
Mbali kezasunha na mazi utumbo na migong'ho, nayo mkulu wa nhambiko kezavitimbula vose mchanyha ya lupango. Iyo ni nhambiko ya kutimbula kwa moto ili na mnung'ho unogile woumnogeza Mndewa Mulungu.
Wawalongela waja iwasomba wayage wowakalile muna ingalawa imwenga weze wawataze, nawo weza na wamemeza ngalawa zose mbili somba mbaka wandusa kudidimila.
Nitambika kwa Mndewa Mulungu na nilonga, 'Weye Mndewa Mulungu, sekeuwadanganize wanhu wako, wanhu wako wili uhazi wako mwenyewo, wouwakombole kwa udahi wako mkulu na uwalavile muna iisi ya Misili kwa udahi wako mkulu.
Mwanang'hondolo imwenga kezalavigwa ichigulogulo nguku zikwingila hamwe na nhosa ya mhule na nhosa ya ching'waji fana viutendile kwa nhambiko ija ya imitondo. Iyo ni nhambiko kwa moto ili na mnung'ho unogile wa kumnogeza Mndewa Mulungu.
Wamwidika, "Cheye wasang'hani wako chikala longo na waidi, wana wa munhu imwe yokala kuna isi ya Kanaani. Sambi mdodo wetu kahamwe na tati yetu, na imwenga wetu kadanganika."
Mbali ndagilizi zino ni ndiya na ching'waji muhala na nzila mbasakanyo za kunawa lukuli kwa kunze, ndagilizi zozikigwe kwa ichimu cha lukuli mbaka lusita lwa kuumbigwa kaidi lufike.
One yahakubananga chochose hebu yahawa kolonda kumtagusa chinhu chochose, nolondeka unitaze niye.
'Habule munhu yoyose kulawa Misili yeli na miyaka malongo maidi na kugendelela yondayengile kunze ya isi iyo, hezaiwona isi yoniwalahile kuweng'ha Bulahimu na Isaka na Yakobo,
Waitogola uhasanyi wawo kwa Yohana, na wabatizigwa na Yohana muna ulwanda wa Yolodani.
